---
type: author
---
<p>Născut în anul 1983, în comuna Slobozia, județul Argeș. Din 1997 locuiește în Pitești. A absolvit Facultatea de Filosofie (Universitatea din Pitești), master la Facultatea de Filosofie (Universitatea din București). Din anul 2010 primește titlul de doctor în filosofie, la Universitatea de Vest din Timișoara.</p>
<p>Din 2006 este cadru didactic titular al Universității din Pitești, în prezent ocupând postul de lector în Facultatea de Științe ale Educației, Științe Sociale și Psihologie, departamentul de Psihologie, Științe ale comunicării și Asistență socială, unde predă în special discipline din domeniul eticii, dar și „Gândire critică”.</p>
<p>A primit numeroase premii la concursuri naționale de literatură, dintre care Premiul revistei „România literară”, la Festivalul Național de Poezie „Tudor Arghezi”, Târgu Jiu, 2002; Premiul editurii „Paralela 45”, la Concursul Național de Poezie „Ion Pillat – Acolo unde-n Argeș…”, Pitești, 2003; Marele premiu, Festivalul Național de Poezie „Gheorghe Pituț”, Beiuș, 2004; Premiul pentru poezie la Concursul Național de Literatură „Lirismograf”, Sibiu, 2004; Locul I, Concursul Național de Creație Studențească, Timișoara, 2005; Locul I, Concursul Național de Poezie „Traian Demetrescu”, Craiova, 2005; premiul revistei „Luceafărul”, Festivalul Național de Poezie „Tudor Arghezi”, 2006. La Festivalul Internațional de Poezie „Lucian Blaga” primește Premiul Fundației Culturale „Lucian Blaga” (2005), Premiul Fundației Culturale „Lucian Blaga”, premiul revistei „Vatra” și premiul revistei „Discobolul” (2006).</p>
<p>Dintre cărțile tipărite:
  <ul>
  <li><i>Obiectivarea fenomenologiei în etică în opera lui Emmanuel Levinas</i> (teză de doctorat), Tiparg, Pitești, 2011;</li>

  <li><a class="text-decoration-underline" href="http://libgen.rs/book/index.php?md5=adad1cc4993186a0f020afc883b11a55" target="_blank"><i>Exil în inimă</i></a> (poeme), Alean și Tiparg, Pitești: Alean, Tiparg, 2012;</li>

  <li><a class="text-decoration-underline" href="http://libgen.rs/book/index.php?md5=f549d232a8c80f737c691f1fb2aa4410" target="_blank"><i>Hesychia</i></a> (poezie – Alexandru Mărchidan; fotografie – Sorin-Dănuț Radu), Alean, Pitești, 2015;</li>

  <li><a class="text-decoration-underline" href="http://libgen.rs/book/index.php?md5=62F5DE772513C67F36D1251A8C18756C" target="_blank"><i>33 de cuvinte pentru Luiza și alte câteva poeme</i></a>, Tiparg, Pitești, 2017;</li>

  <li><a class="text-decoration-underline" href="https://archive.org/details/alex-marchidan-iar-petru-plangea-de-cate-ori-auzea-cocosul-cantand_202005" target="_blank"><i>Iar Petru plângea de câte ori auzea
    cocoșul cântând</i></a> (poeme), ediție online PDF, 2020.</li>
  </ul>
</p>
<p>Prezent în numeroase antologii de poezie, în diverse reviste literare și culturale, cu poezie, proză, articole, recenzii, eseuri.</p>
<p>Din anul 2022 este membru al Asociației Creatorilor de Ficțiune, filiala Pitești.</p>
