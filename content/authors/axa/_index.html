---
type: author
---
<p>AXA NEAMULUI este o asociație, exterioară sistemului politic din ultimii 80 de ani și a apărut ca o necesitate de a exprima dreptul românilor la autoconservare și totodată la construcția unei Românii pe baze românești. Astfel, noi credem că România este a românilor, a tuturor românilor și doar a românilor.</p>
<p>Noi credem că în România există atâtea energii încât să putem construi o organizație care să apere exclusiv drepturile românilor. În România sunt mulți oameni nepătați, mulți oameni competenți, mulți români în adevăratul sens al cuvântului. Lor li se adresează AXA NEAMULUI. Celor care au credința că jertfa înaintașilor nu a fost în zadar, celor care au încredere că există români care pot construi o cale de viață românească demnă, celor care cred că românii au un destin în istorie – altul decât acela de a deveni slugi ale „marilor puteri”.</p>
<p>AXA NEAMULUI este la un nou început de drum. Fără „sponsori” și „oameni din spate”, fără alte interese decât cele ale românilor – așadar, cu totul diferit de ceea ce a dovedit în ultimii 30 de ani întreaga clasă politică actuală.</p>
<p>AXA NEAMULUI se adresează celor pentru care contează că nu comuniștii sau urmașii comuniștilor, care ne conduc de 31 de ani, și nu uniunea europeană și nici fondul monetar internațional sau banca mondială au suferit și au fost martirizați în închisorile de pe tot cuprinsul țării, ci zeci de mii de români, care și-au asumat calea martirajului pentru poporul român. Nu uniunea europeană sau fondul monetar internațional sau banca mondială sau urmașii comuniștilor, care ne conduc de 31 de ani, au murit pe străzile țării pentru libertate în 1989, ci acei care au crezut nelimitat că românii pot și trebuie să trăiască demn. Acei care știu aceste lucruri și vor să schimbe starea în care ne aflăm, sunt cei cărora AXA NEAMULUI li se adresează.</p>
<p>Analizând situația de fapt a societății românești, în aceste momente, am ajuns la concluzia necesității atenționării poporului român, oriunde s-ar afla acesta, asupra pericolului în care se află însăși existența statului român. Puterea politică în România comunistă și neocomunistă nu are nici cea mai mică legătură cu structura intimă spirituală și culturală a poporului român, ceea ce ne dă îndreptățirea să afirmăm că des-ființarea statului român și exterminarea poporului român au devenit politică „națională” de stat.</p>
<p>Scopul AXA este acela de a arăta că a existat, precum există și va exista un fel românesc de a înțelege și de a participa la istorie, propriu nouă și care nu este îndreptat împotriva celorlalți ci este pentru mântuirea neamului nostru. Acesta este, de fapt, firescul românesc. Nu este contra ci este PENTRU! Nu se bazează pe ură, ci pe IUBIRE.</p>