---
type: author
---
<p>Obiectivele FORUMULUI sunt:</p>
<ol type="1">
  <li>Promovarea și apărarea prin toate mijloacele legale a identităţii naţionale, a drepturilor și libertăţilor cetăţenești ale românilor din judeţele Covasna și Harghita, în condiţiile specifice conferite în această zonă de ponderea lor numeric scăzută;</li>
  <li>Sprijinirea accesului comunităţilor românești la resursele derulate prin programele și proiectele de dezvoltare promovate și finanţate de autorităţile publice centrale și locale, precum și de organizaţiile europene;</li>
  <li>Stimularea constituirii și funcţionării unor asociaţii comunitare locale, ca forme legale de autoorganizare a comunităţilor românești, care să reprezinte interesele specifice ale acestora în vederea soluţionării problematicii cu care se confruntă;</li>
  <li>Reprezentarea intereselor comunităţilor românești din judeţele Covasna și Harghita în raporturile cu autorităţile publice locale și centrale, precum și cu diferitele organisme internaţionale;</li>
  <li>Obţinerea statutului de participant, ca parte direct interesată, în consultările și negocierile purtate pe plan local, regional, naţional și internaţional premergătoare adoptării unor decizi, hotărâri sau acte normative ale căror efecte vizează interesele românilor din Covasna și Harghita.</li>
  <li>Recomandarea persoanelor reprezentative din societatea civilă românească, din cele două judeţe, pentru a candida, în condiţiile legii, la alegerile locale și parlamentare, sau pentru alte funcţii și demnităţi publice;</li>
  <li>Sprijinirea Episcopiei Ortodoxe Române a Covasnei și Harghitei, a parohiilor de pe cuprinsul său, în lucrarea de revigorare a credinţei strămoșești, în promovarea unui dialog ecumenic cu celelalte culte din zonă;</li>
  <li>Acordarea de asistenţă și suport logistic și moral unităţilor de învăţământ cu predare în limba română din cele două judeţe;</li>
  <li>Sprijinirea instituţiilor românești de cultură existente în judeţele Covasna și Harghita, pentru păstrarea și dezvoltarea tradiţiilor, a patrimoniului cultural și spiritual;</li>
  <li>Sprijinirea mass-media de limbă română (presa scrisă, posturi radio și TV) din cele două judeţe și realizarea unui parteneriat cu mass-media naţională;</li>
  <li>Protejarea și cinstirea limbii române, a însemnelor și simbolurilor naţionale;</li>
  <li>Acordarea de burse de studii, premii, diplome și alte însemne de merit celor ce contribuie semnificativ la realizarea scopului și obiectivelor Forumului;</li>
  <li>Sprijinirea activităţilor proprii ale asociaţiilor și fundaţiilor componente;</li>
  <li>Organizarea de activităţi filantropice și de asistenţă socială;</li>
  <li>Dezvoltarea unor parteneriate active cu românii de pretutindeni și cu organizaţii ale acestora din ţară și străinătate;</li>
  <li>Demersuri pentru iniţierea și susţinerea unui dialog constructiv cu societatea civilă a comunităţilor maghiare din cele două judeţe, în vederea convieţuirii în spiritul cunoașterii și aprecierii valorilor specifice și comune, al înţelegerii și conlucrării în interes general și pentru eliminarea oricăror forme de discriminare pe motiv de etnie sau confesiune;</li>
  <li>Combaterea și contracararea manifestărilor rasiste, șovine, xenofobe și a tendinţelor de enclavizare etnică a zonei;</li>
  <li>Monitorizarea vieţii publice locale și sesizarea instituţiilor publice naţionale și internaţionale, precum și a opiniei publice, despre încălcările drepturilor și libertăţilor cetăţenești.</li>
</ol>