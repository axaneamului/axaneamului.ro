---
type: author
---
<p>Obiectivele FORUMULUI sunt:</p>
<ol type="1">
  <li>Promovarea și apărarea prin toate mijloacele legale a identității naționale, a drepturilor și libertăților cetățenești ale românilor din județele Covasna și Harghita, în condițiile specifice conferite în această zonă de ponderea lor numeric scăzută;</li>
  <li>Sprijinirea accesului comunităților românești la resursele derulate prin programele și proiectele de dezvoltare promovate și finanțate de autoritățile publice centrale și locale, precum și de organizațiile europene;</li>
  <li>Stimularea constituirii și funcționării unor asociații comunitare locale, ca forme legale de autoorganizare a comunităților românești, care să reprezinte interesele specifice ale acestora în vederea soluționării problematicii cu care se confruntă;</li>
  <li>Reprezentarea intereselor comunităților românești din județele Covasna și Harghita în raporturile cu autoritățile publice locale și centrale, precum și cu diferitele organisme internaționale;</li>
  <li>Obținerea statutului de participant, ca parte direct interesată, în consultările și negocierile purtate pe plan local, regional, național și internațional premergătoare adoptării unor decizi, hotărâri sau acte normative ale căror efecte vizează interesele românilor din Covasna și Harghita.</li>
  <li>Recomandarea persoanelor reprezentative din societatea civilă românească, din cele două județe, pentru a candida, în condițiile legii, la alegerile locale și parlamentare, sau pentru alte funcții și demnități publice;</li>
  <li>Sprijinirea Episcopiei Ortodoxe Române a Covasnei și Harghitei, a parohiilor de pe cuprinsul său, în lucrarea de revigorare a credinței strămoșești, în promovarea unui dialog ecumenic cu celelalte culte din zonă;</li>
  <li>Acordarea de asistență și suport logistic și moral unităților de învățământ cu predare în limba română din cele două județe;</li>
  <li>Sprijinirea instituțiilor românești de cultură existente în județele Covasna și Harghita, pentru păstrarea și dezvoltarea tradițiilor, a patrimoniului cultural și spiritual;</li>
  <li>Sprijinirea mass-media de limbă română (presa scrisă, posturi radio și TV) din cele două județe și realizarea unui parteneriat cu mass-media națională;</li>
  <li>Protejarea și cinstirea limbii române, a însemnelor și simbolurilor naționale;</li>
  <li>Acordarea de burse de studii, premii, diplome și alte însemne de merit celor ce contribuie semnificativ la realizarea scopului și obiectivelor Forumului;</li>
  <li>Sprijinirea activităților proprii ale asociațiilor și fundațiilor componente;</li>
  <li>Organizarea de activități filantropice și de asistență socială;</li>
  <li>Dezvoltarea unor parteneriate active cu românii de pretutindeni și cu organizații ale acestora din țară și străinătate;</li>
  <li>Demersuri pentru inițierea și susținerea unui dialog constructiv cu societatea civilă a comunităților maghiare din cele două județe, în vederea conviețuirii în spiritul cunoașterii și aprecierii valorilor specifice și comune, al înțelegerii și conlucrării în interes general și pentru eliminarea oricăror forme de discriminare pe motiv de etnie sau confesiune;</li>
  <li>Combaterea și contracararea manifestărilor rasiste, șovine, xenofobe și a tendințelor de enclavizare etnică a zonei;</li>
  <li>Monitorizarea vieții publice locale și sesizarea instituțiilor publice naționale și internaționale, precum și a opiniei publice, despre încălcările drepturilor și libertăților cetățenești.</li>
</ol>