---
type: author
---
<p></p>
<p>Dan Bădulescu a fost unul dintre marile nume ale rockului românesc din anii ’70, chitarist în trupe faimoase ale genului. A emigrat în Suedia în 1986, apoi a renunţat la chitară pentru apropierea de Dumnezeu. Întors în ţară, a absolvit Teologia, fiind, de câţiva ani, preot la o biserică din București.</p>
<p>Născut în 1952, Dan Bădulescu devenise în anii ’70 una dintre figurile importante ale muzicii rock din România. Absolvent de Conservator, Bădulescu a fost membru al unor formaţii binecunoscute în epocă, de neuitat vreodată pentru cei care au trăit acele vremuri. A cântat alături de Dan Andrei Aldea în celebrul grup Sfinx, a fost chitaristul trupei Roșu și Negru, condusă de Liviu Tudan, în perioada 1979-1982, dar și al altor formaţii, precum Iris, Post Scriptum, Pro Musica, se arata intr-un material semnat de Gabriel Penes.</p>
<p>În anul 1986 a emigrat în Suedia, unde, în scurtă vreme, a ajuns să cânte în strana unei biserici ortodoxe.</p>
<p>În 1997 s-a întors în România, unde a urmat cursurile Facultăţii de Teologie, câţiva ani mai târziu fiind hirotonit și slujind ca preot la o biserică bucureșteană din strada Avrig.</p>
<p>"Mi-am dat seama că l-am căutat pe Cel Viu între cei morţi. Dumnezeu este în biserică. Eu am pierdut cam mulţi ani din viaţă până să realizez acest lucru", declara Dan Bădulescu într-una dintre puţinele apariţii în presă.</p>
