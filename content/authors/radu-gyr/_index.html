---
type: author
---
<p>Radu Demetrescu-Gyr s-a nascut în anul 1905 la Câmpulung-Muscel. Licenţiat în Litere, a debutat în anul 1924 odata cu apariţia volumului <em>Linisti de schituri</em>, volum care s-a bucurat de o mare apreciere, atât în rândul publicului cât si al criticii românesti. Colaborator statornic în perioada după debut la revista <em>Universul literar</em> şi apoi la alte reviste literare de formaţie naţionalistă (<em>Gândirea, Gând Românesc, Sfarma-Piatra, Decembrie, Vremea, Revista Mea, Revista Dobrogeana si altele, precum si la ziarele: Cuvântul, Buna Vestire, Cuvântul Studentesc</em> etc.), Radu Gyr a publicat numeroase articole, studii literare si poezii. </p>
<p>Membru de seamă al <em>Mişcării Legionare</em>, Comandant Legionar şi şef al regiunii Oltenia. Conferenţiar la <em>Facultatea de Litere şi Filosofie</em> din Bucureşti. Este autorul versurilor cântecelor <em>Sfântă Tinereţe Legionară, Imnul Moţa-Marin, Imnul Muncitorilor</em>.</p>
<p>Laureat al mai multor premii ale Societăţii Scriitorilor Români şi ale Academiei Române. În 1940, pe timpul guvernării legionare a fost director general al teatrelor. În această calitate ia initiaţiva înfiinţării <em>Teatrului Evreiesc</em>.</p>
<p>După detenţia de sub regimul lui Carol al II-lea este închis şi de Antonescu, apoi este eliberat şi trimis spre „reabilitare“ în batalioanele de la Sarata. În 1945, regimul comunist îl încadrează în „lotul ziaristilor“ şi îl condamna la 12 ani. Revine acasa în 1956, dar după doi ani este din nou arestat şi condamnat la moarte pentru poezia <em>Ridica-te Gheorghe, ridica-te Ioane!</em> Sub regimul comunist a executat aproape 16 ani de detenţie. </p>
<p>A suferit chinuri inimaginabile în închisoarea Aiud, cu un regim de celulă aspră. Bolnav grav, cu un prolaps rectal gangrenat, cu hepatită, infiltrat pulmonar TBC, hemofilic, i s-a refuzat orice ajutor medical. Cărturarul Radu Gyr a lăsat în urmă o operă poetică de valoare unică, la care se alatură o muţtime de studii şi eseuri critice, răspândite în periodicele românesti de-a lungul anilor. </p>
<p>A trecut în veşnicie în anul 1975 (28.04).</p>
