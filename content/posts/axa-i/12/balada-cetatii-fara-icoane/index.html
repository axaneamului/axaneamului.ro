---
title: Balada cetății fără icoane
date: 2008-05-23T11:40:00Z
year: 2008
month: 2008-05
authors:
  - radu-gyr
series:
  - AXA ANUL I
#  - Axa 12
categories:
tags:
  - Gyrul
  - Radu Gyr
---
<p>Din Urali spre Soare-Apune,<br>
cum veneau încinşi cu piei,<br>
parcã fumega din ei<br>
duhnet de sãlbãticiune.</p>

<p>Blestemata Miazãnoapte<br>
se zbârlea pe-obrajii sluţi,<br>
şi pe cai mãrunţi şi iuţi –<br>
foamea stepelor rãscoapte.</p>

<p>Viclenii rãsãritene<br>
ascuţeau ca un tãiş<br>
gândul galben şi pieziş<br>
în ochi mici fãrã sprâncene.</p>

<p>Toatã arşiţa din puste<br>
şi tot crivãţul turbat.<br>
Numai ciumã şi bubat,<br>
numai viscol de lãcuste.</p>

<p>Bãlţi de moarte sub copite,<br>
scãri de leşuri sub hanger,<br>
ciurde-mpiedecate-n fier,<br>
robii ţãrii cotropite.</p>

<p>Geamătul cetãţii slabe<br>
sub prãpãd şi sub mãcel.<br>
Evul mormãi şi el<br>
Ca un urs supus pe labe.</p>

<p>În biserici şi-n altare<br>
caii ronţãiau ovãz –<br>
câtã cruce-a stat în vãz<br>
zãcea ţãndãri sub picioare;</p>

<p>cât Arhanghel în icoanã<br>
luminând pe-un zid bãtrân –<br>
pradã ghearei de pãgân,<br>
pentru flãcara duşmanã;</p>

<p>câtã Precistã-n vopsele,<br>
câtã candelã-n ungher,<br>
se fãcea spãrturi de cer,<br>
sfãrâmat argint de stele.</p>

<p>Chipul Domnului pe uliţi,<br>
dus în urlet şi ocãri,<br>
încã surâdea iertãri,<br>
sfâşiat în vârf de suliţi.</p>

<p>Şi cum tot gonea prigoana<br>
prin cetate, pe sub bolţi,<br>
crucea nu-şi gãsea vreun colţ,<br>
vatra nu-şi pãstra icoana.</p>

<p>Temãtori de buturugã<br>
şi de gâde fãrã greş<br>
prunc, muiere sau unchieş<br>
nu-ndrãzneau sã-nchine rugã.</p>

<p>Numai temniţele pline<br>
din cetatea fãrã rugi,<br>
fremãtau sub chei, sub drugi,<br>
ca un zumzet de albine.</p>

<p>Jos, în beznele cu gratii,<br>
ruga se fãcea suspin,<br>
iar suspinul –frunţi de crin,<br>
cãtre poarta Prea Curatei.</p>

<p>În zadar puneau la uşe<br>
lanţ şi lacãt robilor –<br>
plânsul nu avea zãvor,<br>
ruga nu ştia cãtuşe.</p>

<p>Dar afar’, cetatea –nfrântã,<br>
fãrã clopote şi sfinţi,<br>
nu ştia cã-n nopţi fierbinţi<br>
robii temniţelor cântã.</p>

<p>Şi-au trecut peste cetate<br>
-bivoli sforãind pe nãri-<br>
ani cu sânge pe spinãri<br>
şi în coarne cu pãcate.</p>

<p>Pãrea ziua sãptãmânã,<br>
luna an şi anul veac…<br>
molimile fãrã leac<br>
duceau foametea de mânã.</p>

<p>Prin clopotniţe-n ruinã<br>
bufniţe şi lilieci.<br>
Mocneau inimile-n teci,<br>
sãbii roase de ruginã.</p>

<p>Tot mai copleşiţi creştinii<br>
şi stãpânii tot mai crunţi.<br>
Tot mai silnice pe frunţi<br>
şi osândele şi spinii.</p>

<p>Se gãtea de drum lãstunul<br>
pe-un cer dulce de gustar.<br>
Târgoveţi cu pas amar<br>
nu-şi zâmbeau din mers nici unul.</p>

<p>Uliţi vechi, medievale,<br>
îi vedeau urcând încet.<br>
Un burete de oţet –<br>
gândul îmbibat de jale.</p>

<p>Era ceas de dimineaţã<br>
de smarald şi de mãrgean.<br>
Şi deodatã, într-un geam,<br>
dimineaţa prinde faţã.</p>

<p>Nimeni nu bãgã de seama<br>
cum, din aur şi topaz,<br>
raza se fãcea obraz,<br>
limpezimile –maramã.</p>

<p>Cerul deveni privire<br>
şi lumina chip duios –<br>
Maica Domnului Hristos<br>
pe tulpina ei subţire.</p>

<p>În fereastra sclipitoare –<br>
chipul Precistei bãlai,<br>
rupt din fulgere de rai<br>
şi din viscole de soare.</p>

<p>Şi cum strãlucea Fecioara,<br>
nezãritã la-nceput,<br>
ochii ei din geamul mut<br>
luminarã ulicioara.</p>

<p>Douã tinere drumeţe<br>
îi vãzurã chipul sfânt ;<br>
şi-ntr-un ţipãt lung s-au frânt<br>
cu minunea ei pe feţe.</p>

<p>În metanie –amândouã-<br>
pãreau creangã de cais,<br>
legãnându-se ca-n vis<br>
de prea multã floare nouã.</p>

<p>Se-nclinau în rugãciune<br>
ţânci, bãtrâni, bãrbaţi, femei.<br>
Uliţa sorbea scântei<br>
din fereastra cu minune.</p>

<p>De mulţi ani icoana spartã<br>
nu lucise pe pereţi.<br>
Ca din somnul altei vieţi<br>
se scula cetatea moartã.</p>

<p>Deşteptaţi ca din morminte,<br>
toţi nevolnicii de ieri<br>
înviau îngenuncheri<br>
strãlucirii Maicii Sfinte.</p>

<p>Se-mbulzea cetatea toatã<br>
ca sã-nchine fruntea-n praf.<br>
Parcã foşnet de seraf<br>
plutea moale peste gloatã.</p>

<p>Pândele de pe creneluri –<br>
semn şi tulnic de furtuni.<br>
Alelei ! Creştini nebuni,<br>
ştreang v-aşteaptã şi mãceluri.</p>

<p>Cnuturi de smintitã hoardã<br>
peste rugile din drum.<br>
Caste flãcãri fãrã fum<br>
taina nu-nceta sã ardã.</p>

<p>Geamul spintecat de pietre –<br>
pulbere şi licurici.<br>
Cetele-n genunchi sub bici<br>
nu urnirã cãtre vetre.</p>

<p>Beţi de slavã şi mistere<br>
ochii lor privirã-n sus.<br>
Maica Domnului Iisus<br>
sta pe-un zid de giuvaere.</p>

<p>Scânteia în zid granitul,<br>
ardea piatra de bazalt.<br>
Era fruntea-azur înalt,<br>
era zâmbet infinitul.</p>

<p>Strigãt sfânt de adorare.<br>
Urlet de pãgân blestem.<br>
Steaua de la Betleem<br>
ziua fâlfâia pe zare.</p>

<p>Gloata tot bãtea metanii<br>
când în zid bãteau berbeci;<br>
sub divinul chip de veci<br>
sângerarã bolovanii.</p>

<p>Murul se surpa cu vaier,<br>
spart în chiotul barbar.<br>
Ochi smeriţi cãtarã iar:<br>
Maica fulgera în aer.</p>

<p>Peste freamãtul mulţimii,<br>
într-un cearcãn de safir,<br>
Ea lucea ca un potir<br>
şi zâmbea ca heruvimii.</p>

<p>Peste haita ticăloasã,<br>
spumegând uimită-n loc,<br>
Ea-ndulcea cerescul foc<br>
pe-un obraz de chiparoasã.</p>

<p>Aerul în vâlvãtaie<br>
barda cum sã-l surpe-n glod ?<br>
Taina, sus, peste norod,<br>
Ce hanger putea s-o taie ?</p>

<p>Sfânta lin urca în spaţiu<br>
pe-un chilim de aurori.<br>
Ca un vuiet de vâltori,<br>
jos, vuiau îngenunchiaţii.</p>

<p>Din vecii de ne’nceputuri<br>
aripi verzi dãdeau ocol…<br>
Îngheţa hangeru-n gol,<br>
gheara degera pe cnuturi.</p>

<p>Limba împietrea nãucã<br>
cu ocara-n vârful ei.<br>
În lumina Precistei<br>
cãdea ştreang, pica mãciucã.</p>

<p>Numai gloatele-n extaze,<br>
sub un viscol de azur,<br>
se-mbãtau de aur pur,<br>
de mirezme şi de raze.</p>

<p>Şi dând sunete minunii,<br>
clopote pornirã glas.<br>
Ce Arhangheli le-or fi tras ?<br>
Oameni nu trãgeau de funii.</p>

<p>De mulţi ani nu mai urcase<br>
glasul lor în vechiul burg,<br>
fãrã clopote-n amurg,<br>
fãrã vechi iconostase.</p>

<p>Şi-acum sunetul strãluce<br>
ca o ploaie de arginţi,<br>
în cetatea fãrã sfinţi,<br>
în cetatea fãrã cruce.</p>

<p>Robii temniţei de piatrã<br>
le-auzeau prin uşi, prin zid.<br>
Zidul tremura fluid,<br>
robii-nchişi vedeau prin piatrã.</p>

<p>Vedeau taine de zãpadã,<br>
de vãzduh şi de vãpãi.<br>
Lanţuri, paznici şi cãlãi<br>
nu-i puteau opri sã vadã.</p>

<p>Zidurile-n strãlucire<br>
cum cutremurau nãluci,<br>
burgu-ntreg ardea de cruci,<br>
de icoane şi potire.</p>

<p>Uliţa era mireasmã<br>
şi cetatea toatã zvon;<br>
orice meterez –amvon,<br>
orice turn –catapeteazmã.</p>

<p>Ce puteri prindeau sã mişte,<br>
ce aeriene mâini,<br>
porţile cu vechi ţâţâni<br>
ruginite de rãstrişte ?</p>

<p>Cã sãlbaticii de strajã<br>
le vedeau cum se deschid.<br>
Pe turtitul chip livid<br>
Se holba mirarea-n groazã.</p>

<p>Din zbârlitele dihanii<br>
spaima-ngãlbenea momâi;<br>
şi din creştet în câlcâi<br>
le sluţea în pocitanii</p>

<p>Din cetatea cu lumine,<br>
haita da-napoi prin porţi,<br>
cu ochi mici, cu mâini de morţi,<br>
în piei strâmbe de jivine.</p>

<p>Dar cetatea sub minune<br>
nu privea-napoi nimic.<br>
Pe scãri dulci de borangic,<br>
ea sta sus in rugãciune.</p>

<p>Şi de sus privea-nainte<br>
Cerul Domnului, rãmas<br>
ca un vechi iconostas<br>
în Cetatea Maicei Sfinte.</p>