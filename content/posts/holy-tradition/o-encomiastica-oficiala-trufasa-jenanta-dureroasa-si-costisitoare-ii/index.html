---
title: O encomiastică oficială trufașă, jenantă, dureroasă și costisitoare
date: 2026-01-01T00:00:00Z
publishDate: 2026-01-01T00:00:00Z
year: 2026
month: 2025-01
authors:
  - ioan-gandu
categories:
  - Icoana din adânc
  - Sfânta Tradiție
tags:
images:
  - "images/0.jpg"
#showFirstImageInPostContent: false
featured: false
pinned: false
draft: false
---
<p class="fst-italic">(urmare din <a class="text-decoration-underline" href="/posts/holy-tradition/o-encomiastica-oficiala-trufasa-jenanta-dureroasa-si-costisitoare-i" target="_blank">numărul trecut</a>)</p>

<p>După 25 de ani și mai bine de la acest dialog telefonic, pentru mine extrem de important și ziditor, cumpărând de la librăria „<i>Sophia</i>”, cartea de Poezie mistică ortodoxă, intitulată în chip inspirat „<i>Întâlnire cu Dumnezeu</i>”, a doamnei <strong>Lidia Stăniloae</strong>, aflu a nu știu câta oară ce adâncimi insondabile și copleșitoare atingea altruismul sufletesc al Părintelui nostru Dumitru, Teologul iubirii hristice: în acel ultim an de viață printre noi, deși preocupat intens de selecția și prefațarea poeziilor fiicei sale, pe care a iubit-o enorm, ca și pe Dumitraș, nepotul Sfinției sale (neapucând să mai vadă apariția lucrării), și-a făcut totuși timp pentru a asculta, cu dragoste părintească, modestul meu omagiu, într-o formă încă nefinalizată… (n. n. – la republicarea acestui text după atâta timp, socotim că trebuie precizat un fapt important pentru Istoria Bisericii Ortodoxe Române, și chiar Universale: <strong>Avva Dumitru Teologul și-a păstrat cu fermitate, până la sfârșitul vieții pământești, opiniile luminate și tranșante în toate privințele</strong>, cu o exigență, acribie și precizie teologică, dogmatică și duhovnicească pilduitoare; doamna <strong>Maria Vârcioroveanu</strong> a stat lângă Sfinția Sa, fiind prietenă bună cu doamna <strong>Lidia Stăniloae</strong>, fiica Părintelui fiind cea care în mod oficial s-a ocupat de toate scrierile. Subliniem acest lucru esențial pentru toți păstorii și păstoriții ortodocși credincioși Sfintei Predanii, întrucât există cazuri în care unii veleitari și novatori ex-centrici și neo-gnostici meteorici încearcă să susțină, fără dovezi, că Părintele Profesor Dumitru, Stăniloae ar fi fost de acord cu canonizările necanonice ale unor eretici și simoniaci notorii. <strong>Nu este adevărat.</strong> Toți cei ce mergeau în mod statornic în casa Dânsului (i-am cunoscut pe toți, părintele profesor universitar <strong>Gheorghe Holbea</strong> fiind cel care știe, poate cel mai bine, ce afirmăm), <strong>ascultându-i teologhisirile unice și pline de duh Sfânt au depus mărturie, precum o facem și noi</strong>, că <strong>Avva Dumitru Teologul Iubirii și al Tainei Persoanei a susținut, clar, stăruitor și de neclintit, tot ceea ce a scris până la sfârșitul vieții sale în monumentala-i operă, în forma sa strict dogmatică</strong>. Ba de vreo câțiva ani un soi de neo-varlamit întârziat, tinerel și cu tupeu năruitor, stând strâmb și citind și mai strâmb, pretinde că nu am avea Patristică în Biserica Ortodoxă Română, recunoscută în toată lumea ortodoxă autentică tocmai ca <strong>având o Patristică academică de-o bogăție unică, patericală și filocalică, ridicând noi Sfinți din mijlocul ei de peste două milenii</strong> (s. n. – ultimii cincisprezece, dar nu cei din urmă, <strong>au fost proslăviți de Sus anul acesta, după Sfânta Predanie</strong>, toți acești Sfinți Părinți neacceptând ca ereziarhii, simoniacii, vrăjitorii, hipnotiștii, auto-hipnotiștii, adepții reîncarnărilor și ai altor gnoze luciferiste să se numere printre ei, căci aceasta ar însemna o mistificare a calendarelor ortodoxe, precum și-o încălcare sfidătoare a Poruncilor Lui Dumnezeu).</p>

<p>După Pravila Strămoșească, și numai cu binecuvântare, am trimis toate aceste texte în mod oficial, la Cabinetul Patriarhal, dar și tuturor Eparhiilor Ortodoxe din țară și de peste hotare, începând cu anul 2008 și până acum, dar constatând că situația reală a Bisericii noastre Ortodoxe nu este deloc așa cum o prezintă encomiastica oficială actuală, ci cea constatată de toți Sfinții Părinți sub epitrahilul cărora am crescut, miluiți cu rugăciunile dânșilor bine primite, vă spunem cu franchețe: vă iubim, vă ascultăm și vă urmăm numai când împliniți, în Duh și Adevăr, Voia Lui Dumnezeu, singura care contează, iar când vreți să ne impuneți cu anasâna voia arhierească proprie, încălcând fățiș Poruncile Lui Dumnezeu, plângând cu amar, ne rugăm pentru Preafericirea voastră și toți sinodalii care comit aceeași greșeală, sfidându-L pe Domnul Iubirii Veșnice, dar și al Dreptății Absolute, nu vă mai ascultăm, nu vă mai urmăm și nici nu mai păstrăm doar între noi, păstorii și păstoriții ortodocși chemați la Taina Mântuirii, toate aceste realități, ci publicăm precum vedeți, pentru toată suflarea din Cetate, Adevărul și numai Adevărul, căci nefiind orbi, nici slabi cu mintea, nici naivi, nici șantajabili, nici fricoși și nici manipulabili, scriem simplu și tranșant, ca <strong>fii ai luminii, înviați și înfiați lăuntric prin Puterea Veșnică a Harului</strong>: sunteți pe un drum sigur greșit, neavând decât șansa reală a pocăinței publice sincere, până la sfârșitul vieții pământești și lepădarea de toate lucrările celui rău, precum v-a îndemnat și binecuvântat <strong>Aavva Cleopa, duhovnicul tuturor duhovnicilor</strong>, în chilia căruia am primit, la măsura mea umilnică de veșnic învățăcel, în prezența mai multor martori, binecuvântare cu putere multă, <strong>să rămân neclintit sub Scutul ortodoxiei slujitoare, sfințitoare, luptătoare și jertfitoare, după Sfânta Predanie</strong>. Aceeași șansă o au și sinodalii, care nu vor, nu pot, sau au uitat în sarabanda mistificărilor encomiastice că <strong>Momentul adevărului vine pentru toți când Vrea Mielul Ceresc, dar și Judecătorul nostru Cel nemitarnic</strong>.</p>

<p>De ce nu vă mai urmăm? <strong>Simplu.</strong> Nu vrem să ajungem în iad ca fecioarele neînțelepte, să nu fie la nimeni, să nu fie, păstor sau păstorit, <strong>răspunsul dat lor de domnul Hristos că nu le cunoaște</strong>!!! Iar dacă vom pleca „<i>ajutați</i>”, cum se mai întâmplă încă uneori, de Acolo unde ne va așeza <strong>Mirele sufletelor noastre, vom grăi cu și mai multă tărie întru slujirea adevărului Hristic.</strong></p>

<p>În mod evident din secolul al XIX-lea, generația noastră și a Preafericirii voastre am cunoscut nemijlocit și proniator, mai multe genii creștin-ortodoxe autentice și indubitabile, având posibilitatea să înțelegem axiomatic un fapt imposibil de neclintit: oricât de ingenioase ar fi arguțiile unor bicicliști ai istoriei, ei nu pot anula <strong>demonstrația desăvârșită a geniilor reale că genialitatea este dăruită de Sus concreatoare, restauratoare, învietoare și stimulatoare</strong>, dar nicicum molipsitoare!!! Așadar, numai aceste genii creștin-ortodoxe au intrat definitiv în circuitul valorilor perene din areopagul validat de Dumnezeu și de Timp și în conștiința noastră, în care nu sunteți cuprins pe acest palier select, locurile fiind deja dăruite, după cum constatăm. Ca pildă, amintim câteva:</p>

<ol type="1">
  <li>Geniu arhieresc ortodox chivernisitor și providențial, <strong>Prea Fericitul Patriarh Justinian</strong>, cel care a avut curajul să-i ocrotească pe Sfinții Români ai închisorilor, cu un curaj hristic pilduitor, în plin ateism;</li>

  <li>Geniu teologic ortodox la măsuri filocalice și patericale apodictice: <strong>Avva Dumitru Teologul, Apărătorul Ortodoxiei</strong>, numit încă din timpul vieții pământești „<strong><i>Patriarhul teologiei ortodoxie române</i></strong>”, <strong>Teologul Iubirii și al Tainei Persoanei</strong>;</li>

  <li>Genii ale Poeziei mistice ortodoxe (după Poetul Martir al Cuvântului, <strong>Mihail Eminescu</strong>, Stareț universal sufletesc și cultural al neamului nostru), <strong>Nichifor Crainic</strong>, <strong>Vasile Voiculescu</strong> și <strong>Radu Gyr</strong>;</li>

  <li>Geniu al muzicii psaltice, Părintele Prof. Univ. Dr. <strong>Basarab Barbu Bucur</strong>, socotit așa de alți doi Patriarhi și de Preafericirea voastră;</li>

  <li>Geniu al picturii ortodoxe, la măsuri sfințitoare, întru totul minunate, teofore, hristofore și cosmofore, Părintele Ieromonah <strong>Irineu Protcenco</strong>, care a pictat cu un singur ochi de la 23 ani, caz unic în istoria picturii bisericești universale;</li>

  <li>Genii ale filosofiei creștin-ortodoxe: <strong>Petre Tuțea</strong>, „<i>sacerdotul fără parohie</i>” (Avva Dumitru numindu-l așa), <strong>Constantin Noica</strong>, cel care a nemurit în limba română, prin opera sa inspirată, cele șase categorii ființiale ale devenirii și intraductibilitatea cuvântului Dor în toate celelalte limbi;</li>

  <li>Geniu medical (Doc), dar și <strong>Mărturisitor creștin-ortodox</strong>, mucenicit de ocultofili, <strong>Nicolae Paulescu</strong> (adevăratul descoperitor al insulinei). Așadar, cunoscându-i și Preafericirea voastră pe cei enumerați, realizați poate chiar mai obiectiv decât noi, simpli închinători, că nu sunteți geniu în nici unul dintre aceste domenii, dar c-o pocăință statornică și înțeleaptă, puteți fi <strong>Întâistătătorul care l-a ascultat pe Avva Cleopa, duhovnicul tuturor duhovnicilor</strong>, chiar cu <strong>prețul vieții pământești</strong>, precum Sfântul Cuvios vă cerea paterical, iar acum ne-o cere tuturor din Rai. Cei mai mici, mulți și prostănaci suntem singurii care vă mai iubim hristic, nespunându-vă ce vă place, ci doar ceea ce vă este de folos, fiindcă vă dorim <strong>Mântuirea</strong>. Desigur, nu ne îndoim o clipă de Puterea Harului primit la Sfântul Botez de către Preafericirea voastră, dar mărturisim că avem temeri întemeiate, îndoindu-ne de bărbăția duhovnicească cu care luptați pentru a ieși din cleștele masonic în care v-ați lăsat prins la Bossey, semnând imprudent înscrisuri înrobitoare pentru Biserica Ortodoxă Strămoșească, cea mai grea fiind panerezia ecumenismului, pe care alți Patriarhi ortodocși vecini nu au semnat-o, <strong>Avva Dumitru Teologul prevenindu-vă părintește să n-o faceți</strong>.</li>
</ol>
