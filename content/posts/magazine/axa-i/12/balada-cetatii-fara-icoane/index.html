---
title: Balada cetății fără icoane
date: 2008-05-23T11:40:00Z
year: 2008
month: 2008-05
authors:
  - radu-gyr
series:
  - AXA ANUL I
#  - Axa 12
categories:
tags:
  - Gyrul
  - Radu Gyr
---
<p>Din Urali spre Soare-Apune,<br>
cum veneau încinși cu piei,<br>
parcã fumega din ei<br>
duhnet de sãlbãticiune.</p>

<p>Blestemata Miazãnoapte<br>
se zbârlea pe-obrajii sluți,<br>
și pe cai mãrunți și iuți –<br>
foamea stepelor rãscoapte.</p>

<p>Viclenii rãsãritene<br>
ascuțeau ca un tãiș<br>
gândul galben și pieziș<br>
în ochi mici fãrã sprâncene.</p>

<p>Toatã arșița din puste<br>
și tot crivãțul turbat.<br>
Numai ciumã și bubat,<br>
numai viscol de lãcuste.</p>

<p>Bãlți de moarte sub copite,<br>
scãri de leșuri sub hanger,<br>
ciurde-mpiedecate-n fier,<br>
robii țãrii cotropite.</p>

<p>Geamătul cetãții slabe<br>
sub prãpãd și sub mãcel.<br>
Evul mormãi și el<br>
Ca un urs supus pe labe.</p>

<p>În biserici și-n altare<br>
caii ronțãiau ovãz –<br>
câtã cruce-a stat în vãz<br>
zãcea țãndãri sub picioare;</p>

<p>cât Arhanghel în icoanã<br>
luminând pe-un zid bãtrân –<br>
pradã ghearei de pãgân,<br>
pentru flãcara dușmanã;</p>

<p>câtã Precistã-n vopsele,<br>
câtã candelã-n ungher,<br>
se fãcea spãrturi de cer,<br>
sfãrâmat argint de stele.</p>

<p>Chipul Domnului pe uliți,<br>
dus în urlet și ocãri,<br>
încã surâdea iertãri,<br>
sfâșiat în vârf de suliți.</p>

<p>Și cum tot gonea prigoana<br>
prin cetate, pe sub bolți,<br>
crucea nu-și gãsea vreun colț,<br>
vatra nu-și pãstra icoana.</p>

<p>Temãtori de buturugã<br>
și de gâde fãrã greș<br>
prunc, muiere sau unchieș<br>
nu-ndrãzneau sã-nchine rugã.</p>

<p>Numai temnițele pline<br>
din cetatea fãrã rugi,<br>
fremãtau sub chei, sub drugi,<br>
ca un zumzet de albine.</p>

<p>Jos, în beznele cu gratii,<br>
ruga se fãcea suspin,<br>
iar suspinul –frunți de crin,<br>
cãtre poarta Prea Curatei.</p>

<p>În zadar puneau la ușe<br>
lanț și lacãt robilor –<br>
plânsul nu avea zãvor,<br>
ruga nu știa cãtușe.</p>

<p>Dar afar’, cetatea –nfrântã,<br>
fãrã clopote și sfinți,<br>
nu știa cã-n nopți fierbinți<br>
robii temnițelor cântã.</p>

<p>Și-au trecut peste cetate<br>
-bivoli sforãind pe nãri-<br>
ani cu sânge pe spinãri<br>
și în coarne cu pãcate.</p>

<p>Pãrea ziua sãptãmânã,<br>
luna an și anul veac…<br>
molimile fãrã leac<br>
duceau foametea de mânã.</p>

<p>Prin clopotnițe-n ruinã<br>
bufnițe și lilieci.<br>
Mocneau inimile-n teci,<br>
sãbii roase de ruginã.</p>

<p>Tot mai copleșiți creștinii<br>
și stãpânii tot mai crunți.<br>
Tot mai silnice pe frunți<br>
și osândele și spinii.</p>

<p>Se gãtea de drum lãstunul<br>
pe-un cer dulce de gustar.<br>
Târgoveți cu pas amar<br>
nu-și zâmbeau din mers nici unul.</p>

<p>Uliți vechi, medievale,<br>
îi vedeau urcând încet.<br>
Un burete de oțet –<br>
gândul îmbibat de jale.</p>

<p>Era ceas de dimineațã<br>
de smarald și de mãrgean.<br>
Și deodatã, într-un geam,<br>
dimineața prinde fațã.</p>

<p>Nimeni nu bãgã de seama<br>
cum, din aur și topaz,<br>
raza se fãcea obraz,<br>
limpezimile –maramã.</p>

<p>Cerul deveni privire<br>
și lumina chip duios –<br>
Maica Domnului Hristos<br>
pe tulpina ei subțire.</p>

<p>În fereastra sclipitoare –<br>
chipul Precistei bãlai,<br>
rupt din fulgere de rai<br>
și din viscole de soare.</p>

<p>Și cum strãlucea Fecioara,<br>
nezãritã la-nceput,<br>
ochii ei din geamul mut<br>
luminarã ulicioara.</p>

<p>Douã tinere drumețe<br>
îi vãzurã chipul sfânt ;<br>
și-ntr-un țipãt lung s-au frânt<br>
cu minunea ei pe fețe.</p>

<p>În metanie –amândouã-<br>
pãreau creangã de cais,<br>
legãnându-se ca-n vis<br>
de prea multã floare nouã.</p>

<p>Se-nclinau în rugãciune<br>
țânci, bãtrâni, bãrbați, femei.<br>
Ulița sorbea scântei<br>
din fereastra cu minune.</p>

<p>De mulți ani icoana spartã<br>
nu lucise pe pereți.<br>
Ca din somnul altei vieți<br>
se scula cetatea moartã.</p>

<p>Deșteptați ca din morminte,<br>
toți nevolnicii de ieri<br>
înviau îngenuncheri<br>
strãlucirii Maicii Sfinte.</p>

<p>Se-mbulzea cetatea toatã<br>
ca sã-nchine fruntea-n praf.<br>
Parcã foșnet de seraf<br>
plutea moale peste gloatã.</p>

<p>Pândele de pe creneluri –<br>
semn și tulnic de furtuni.<br>
Alelei ! Creștini nebuni,<br>
ștreang v-așteaptã și mãceluri.</p>

<p>Cnuturi de smintitã hoardã<br>
peste rugile din drum.<br>
Caste flãcãri fãrã fum<br>
taina nu-nceta sã ardã.</p>

<p>Geamul spintecat de pietre –<br>
pulbere și licurici.<br>
Cetele-n genunchi sub bici<br>
nu urnirã cãtre vetre.</p>

<p>Beți de slavã și mistere<br>
ochii lor privirã-n sus.<br>
Maica Domnului Iisus<br>
sta pe-un zid de giuvaere.</p>

<p>Scânteia în zid granitul,<br>
ardea piatra de bazalt.<br>
Era fruntea-azur înalt,<br>
era zâmbet infinitul.</p>

<p>Strigãt sfânt de adorare.<br>
Urlet de pãgân blestem.<br>
Steaua de la Betleem<br>
ziua fâlfâia pe zare.</p>

<p>Gloata tot bãtea metanii<br>
când în zid bãteau berbeci;<br>
sub divinul chip de veci<br>
sângerarã bolovanii.</p>

<p>Murul se surpa cu vaier,<br>
spart în chiotul barbar.<br>
Ochi smeriți cãtarã iar:<br>
Maica fulgera în aer.</p>

<p>Peste freamãtul mulțimii,<br>
într-un cearcãn de safir,<br>
Ea lucea ca un potir<br>
și zâmbea ca heruvimii.</p>

<p>Peste haita ticăloasã,<br>
spumegând uimită-n loc,<br>
Ea-ndulcea cerescul foc<br>
pe-un obraz de chiparoasã.</p>

<p>Aerul în vâlvãtaie<br>
barda cum sã-l surpe-n glod ?<br>
Taina, sus, peste norod,<br>
Ce hanger putea s-o taie ?</p>

<p>Sfânta lin urca în spațiu<br>
pe-un chilim de aurori.<br>
Ca un vuiet de vâltori,<br>
jos, vuiau îngenunchiații.</p>

<p>Din vecii de ne’nceputuri<br>
aripi verzi dãdeau ocol…<br>
Îngheța hangeru-n gol,<br>
gheara degera pe cnuturi.</p>

<p>Limba împietrea nãucã<br>
cu ocara-n vârful ei.<br>
În lumina Precistei<br>
cãdea ștreang, pica mãciucã.</p>

<p>Numai gloatele-n extaze,<br>
sub un viscol de azur,<br>
se-mbãtau de aur pur,<br>
de mirezme și de raze.</p>

<p>Și dând sunete minunii,<br>
clopote pornirã glas.<br>
Ce Arhangheli le-or fi tras ?<br>
Oameni nu trãgeau de funii.</p>

<p>De mulți ani nu mai urcase<br>
glasul lor în vechiul burg,<br>
fãrã clopote-n amurg,<br>
fãrã vechi iconostase.</p>

<p>Și-acum sunetul strãluce<br>
ca o ploaie de arginți,<br>
în cetatea fãrã sfinți,<br>
în cetatea fãrã cruce.</p>

<p>Robii temniței de piatrã<br>
le-auzeau prin uși, prin zid.<br>
Zidul tremura fluid,<br>
robii-nchiși vedeau prin piatrã.</p>

<p>Vedeau taine de zãpadã,<br>
de vãzduh și de vãpãi.<br>
Lanțuri, paznici și cãlãi<br>
nu-i puteau opri sã vadã.</p>

<p>Zidurile-n strãlucire<br>
cum cutremurau nãluci,<br>
burgu-ntreg ardea de cruci,<br>
de icoane și potire.</p>

<p>Ulița era mireasmã<br>
și cetatea toatã zvon;<br>
orice meterez –amvon,<br>
orice turn –catapeteazmã.</p>

<p>Ce puteri prindeau sã miște,<br>
ce aeriene mâini,<br>
porțile cu vechi țâțâni<br>
ruginite de rãstriște ?</p>

<p>Cã sãlbaticii de strajã<br>
le vedeau cum se deschid.<br>
Pe turtitul chip livid<br>
Se holba mirarea-n groazã.</p>

<p>Din zbârlitele dihanii<br>
spaima-ngãlbenea momâi;<br>
și din creștet în câlcâi<br>
le sluțea în pocitanii</p>

<p>Din cetatea cu lumine,<br>
haita da-napoi prin porți,<br>
cu ochi mici, cu mâini de morți,<br>
în piei strâmbe de jivine.</p>

<p>Dar cetatea sub minune<br>
nu privea-napoi nimic.<br>
Pe scãri dulci de borangic,<br>
ea sta sus în rugãciune.</p>

<p>Și de sus privea-nainte<br>
Cerul Domnului, rãmas<br>
ca un vechi iconostas<br>
în Cetatea Maicei Sfinte.</p>