---
title: Comunicat al organizației politice Mișcarea Conservatoare cu privire la campania electorală
date: 2008-05-23T12:00:00Z
year: 2008
month: 2008-05
authors:
  - biroul-de-presa-al-miscarii-conservatoare
series:
  - AXA ANUL I
#  - Axa 12
categories:
tags:
  - Politică externă
images:
  - "images/0.jpg"
featured: false
pinned: false
draft: false
---
<p>Așa-zisa clasă politică a României, deja descalificată prin lamentabila prestație de după evenimentele de la sfârșitul anului 1989, încearcă din nou să obțină girul unei populații înfometate și mințite sistematic pentru a-și continua șirul nesfârșit de fărădelegi. Zi și noapte, pe toate canalele de comunicare în masă, suntem intoxicați fără rușine de indivizi care vorbesc în numele unor partide care, de la bun început, au apărut nu ca formațiuni politice respectabile, cu doctrine și țeluri precise, ci doar ca haite de răpitoare, puse pe îmbogățire rapidă, pe concentrarea puterii în mâinile unor grupuri de parveniți fără scrupule, cu nimic mai bune decât nomenclatura roșie care a bântuit România vreme de zeci de ani.</p>
<p>Singurul lor deranj, din 1989 până în prezent, a fost acela că, din patru în patru ani, au nevoie de votul cetățenilor pentru a mânji o fațadă de democrație pe care ei înșiși o disprețuiesc. În rest, au avut și au doar preocuparea de a elabora legi și hotărâri în avantaj propriu, în măsură să-i apere de răspunderea pentru distrugerea acestei țări. Iată de ce, MIȘCAREA CONSERVATOARE îi cheamă pe toți românii care s-au săturat să fie mințiți, furați, pe toți cei care s-au săturat de această hoardă fără Dumnezeu, care lucrează împotriva oricărui interes național, să o sancționeze în singurul mod deocamdată posibil și anume prin DECLANȘAREA UNUI BOICOT NAțIONAL AL ALEGERILOR. În acest scop, MIȘCAREA CONSERVATOARE propune:</p>
<p>1. Schimbați frecvența oricărui post de radio și televiziune de fiecare dată când subiectul propus are legătură cu alegerile. Nu mai cumpărați ziarele care conțin materiale de propagandă. După nouăsprezece ani, știți tot ce vor spune cei care au pus stăpânire pe canalele de comunicare în masă, cunoașteți proiectele lor mincinoase care vor fi uitate îndată ce votul vostru a fost acordat. PRIN ACEST ACT, VEțI SCĂDEA DRAMATIC AUDIENțA POSTURILOR RESPECTIVE, iar cei care o măsoară vor trage semnalele de alarmă cuvenite. Lasați-i, așadar, să fiarbă în suc propriu și să vorbească între ei. Știți foarte bine că, dincolo de culoarea lor politică, nu sunt decât niște nemernici.</p>
<p>2. Alungați-i din fața caselor voastre pe agenții electorali care desfășoară așa-zisa propagandă de la om la om. Știți la fel de bine ca noi că au căpătat acest exercițiu din vremea în care comuniștii falsificau alegerile de după război, introducând în Romania domnia Antihristului, CEI DE ASTĂZI NU SUNT DECÂT FIII ȘI NEPOțII CELOR DE IERI.</p>
<p>3. NU PARTICIPAțI LA ÎNTRUNIRILE ELECTORALE în care nu vor face altceva decât să vă mintă și să vă cumpere votul cu prețul a doi mititei și al unei beri trezite. Dacă, totuși, sunteți îndemnați de o curiozitate omenească să participați, HUIDUIțI-I AȘA CUM MERITĂ ȘI ÎNTREBAțI-I CE ȘI CÂT AU FĂCUT DIN CEEA CE AU PROMIS DATA TRECUTĂ!</p>
<p>4. CEL MAI IMPORTANT LUCRU ESTE SĂ NU VĂ PREZENTAțI LA VOT! Astfel, procentul celor păcăliți va scădea dramatic și această adunătură de nemernici care se vrea clasă politică va afla, în sfârșit, CĂ NU MAI REPREZINTĂ POPORUL ROMÂN. Sfătuiți-vă rudele și prietenii să facă la fel și, mai ales, PREGĂTIțI-VĂ SĂ TRIMITEțI LA GUNOI ACEASTĂ SCURSURĂ POLITICĂ PE CARE NU O VOM MAI RĂBDA MULT, PREGĂTIțI-VĂ PENTRU MOMENTUL ÎN CARE VEțI REPREZENTAțI DE CEI CARE MERITĂ, ÎNTR-ADEVĂR, ÎNCREDEREA VOASTRĂ!</p>