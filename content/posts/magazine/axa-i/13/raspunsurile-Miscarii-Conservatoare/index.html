---
title: "Răspunsurile Mișcării Conservatoare la întrebările: Cine și de ce vrea puterea, Cine și de ce vă minte sistematic, Cine și de ce vă fură, Unde sunt vinovații, pentru iminenta prăbușire a României?"
date: 2008-05-30T12:00:00Z
year: 2008
month: 2008-05
authors:
- biroul-de-presa-al-miscarii-conservatoare
series:
  - AXA ANUL I
#  - Axa 13
categories:
  - Istorie
tags:
  - Fapt discret
images:
  - "images/0.jpg"
featured: false
pinned: false
draft: false
---
<p>Puterea politică este dorită, în continuare, de nemernicii care s-au instalat în fruntea țării peste ruinele comunismului, dedându-se la jafuri inimaginabile și trădând interesele naționale. Culoarea politică a acestora nu mai are, de multă vreme, nici un fel de importanță, deoarece, prin fire nevăzute, au generat o adevărată conspirație a răului, bazată pe cârdășia de tip mafiot. Astfel, în decurs de numai optsprezece-nouăsprezece ani, lepra a cuprins toate domeniile de activitate, punând sub interdicție orice posibilă încercare de a îndrepta lucrurile înainte de a fi prea târziu… Cel puțin, așa speră adunătura care se autointitulează „clasă politică”. Este de la sine înțeles că vor să-și justifice, pe mai departe, puterea obținută prin votul românilor pentru a-și continua nestingheriți viața de lux deșănțat realizată prin munca unui popor prea mult batjocorit.</p>
<p>Fiii și nepoții potentaților comuniști de ieri, vopsiți în culori democratice și, neapărat, capitaliste, au devenit maeștri ai prezentării negrului drept alb și ai răului drept bine. După ce au pus stăpânire pe toate mijloacele de comunicare în masă, au trecut la otrăvirea conștiințelor, oferind circul ieftin al unei Românii manelizate, călcând în picioare adevăratele valori și făcându-i pe bieții oameni, speriați cu noile stafii ce străbat lumea (OCCIDENTUL ȘI CAPITALISMUL), să creadă că jaful național este spre binele lor. În aceste condiții, nici nu ne mai mirăm că milioane de români și-au părăsit țara, acceptând cele mai umile munci, numai și numai pentru că, acasă la ei, nu-și mai pot construi un viitor decent. Părura superpusă, cum genial a definit-o Eminescu, vă minte, așadar, cu nerușinare, pentru ca voi să nu vedeți cum tot ceea ce caracterizează o națiune se prăbușește: teritoriul supus dezastrului ecologic prin tăierea sălbatică a pădurilor și prin lipsa programelor de sistematizare; avuția națională furată de lepădături care și-au pierdut orice legătură cu neamul din care se trag, dacă au avut-o vreodată; falsificarea continuă a istoriei naționale înlocuite cu studii alternative ale unor pseudosavanți (mai ieri, un astfel de ipochimen ne făcea să ne tragem din… cumani, justificând, astfel, pretențiile teritoriale și de autonomie ale unora); alterarea masiv mediatizată a limbii și a valorilor culturale prin promovarea pornografiei; atacurile concentrate la adresa Bisericii Ortodoxe Române, în numele unui așa-numit ecumenism. OPERAțIUNEA DE INTOXICARE ÎN MASĂ ESTE DESFĂȘURATĂ, CU MIJLOACE ȘTIINțIFICE, de creiere tocmite special și plătite regește pentru asta. Doar așa se explică faptul că o clică de literați, economiști, sociologi și analiști fără conștiință se întrec în a-și demonstra și a ne demonstra câtă scârbă au față de tot ceea ce este românesc, în baza unui program extrem de bine structurat prin care ne vom pierde, dacă îl acceptăm, identitatea, devenind o masă înfometată și amorfă, mai lesne de strunit.</p>
<p>La a treia întrebare, cine și de ce vă fură, răspunsul este cunoscut de toată lumea. Până și străinii își exprimă stupefacția la contactul cu realitatea României de azi. Hoții și criminalii pot fi văzuți la televizor, pot fi auziți la radio, pot fi citiți în ziare. Mai nou, străbat în hoardă șoselele și drumurile țării, chiar și pe cele neasfaltate, pentru că au de îndeplinit corvoada nesuferită a campaniei electorale. Ei sunt miniștrii și parlamentarii, înalții funcționari ai statului, președinții și membrii consiliilor județene, primarii și consilierii din comune, puterea și opoziția laolaltă, în balul infect al jocului de-a democrația.</p>
<p>VINOVAțII PENTRU CE NI SE ÎNTÂMPLĂ SUNT CEI DE DEASUPRA NOASTRĂ, PĂTURA SUPERPUSĂ, VI I-AM ARĂTAT, DEJA. A VENIT VREMEA SĂ SPUNEțI NU, IAR PRIMA ACțIUNE IMPORTANTĂ ESTE SĂ LE ARĂTAțI CĂ NU ÎI MAI VREțI, CĂ ÎI DISPREțUIțI. AȘADAR, NU VĂ PREZENTAțI LA VOT, CĂCI NUMAI AȘA VOR VEDEA CĂ ÎI REPREZINTĂ PE ORICINE, NUMAI PE ROMÂNI NU. DACĂ VOI VREțI, PRĂBUȘIREA LOR VA FI MULT MAI APROAPE!</p>