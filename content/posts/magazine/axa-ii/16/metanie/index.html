---
title: Metanie
date: 2009-05-01T05:00:00Z
year: 2009
month: 2009-05
authors:
  - radu-gyr
series:
  - AXA ANUL II
#  - Axa 16
categories:
tags:
images:
featured: false
pinned: false
final: true
---
<p>Doamne, fă din suferință,<br>
Pod de aur, pod înalt,<br>
Fă din lacrimă velință<br>
Ca-într-un pat adânc și cald.<br>
Din lovirile nedrepte<br>
Faguri facă-se și vin.<br>
Din înfrângeri, scări și trepte,<br>
Din căderi, urcuș alpin.<br>
Din veninul pus în cană<br>
Fă miresme ce nu pier.<br>
Fă din fiecare rană<br>
o cădelniță spre cer;<br>
și din fiece dezastru<br>
și crepuscul stins în piept,<br>
Doamne, fă lăstun albastru<br>
și fă zâmbet înțelept.</p>
