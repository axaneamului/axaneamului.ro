---
title: Traduceri din presa de limbă maghiară din România. Revista presei maghiare Nr. 10/15.05.2009 – 31.05.2009
date: 2009-07-01T02:00:00Z
year: 2009
month: 2009-07
authors:
  - centrul-european-de-studii-covasna-harghita
series:
  - AXA ANUL II
#  - Axa 20
categories:
  - Revista presei maghiare
tags:
  - autonomie
  - România
  - ținutul Secuiesc
  - Transilvania
  - unguri
images:
  - "images/0.jpg"
featured: false
pinned: false
final: true
---
<h2>Publicația săptămânală:<br>
Szekely hirmondo, nr. 19 - 15 - 21.05.2009<br>
Și Tokesa a atras atenția asupra programului guvernamental secret.<br>
Vin moldovenii în Trei Scaune?</h2>
<p>Tokes Laszlo, președintele ICNMT, a atras atenția asupra modificării, cu sprijin din partea statului, a procentelor etnice de pe Pământul Secuiesc. Episcopul susține că există un program guvernamental secret, care urmărește colonizarea cetățenilor moldoveni pe teritorii locuite de maghiari. Politicienii și analiștii politici tratează însă cu prudență această problemă.</p>
<p>Moldova este cea mai săracă țară din Europa, 80% din populația ei trăind sub pragul sărăciei. Corupția și comerțul cu carne vie sunt în floare în această țară, majoritatea populației privește la România ca la vecinul vestic bogat și cultivat, considerând-o cheia integrării europene a Moldovei. Nu este, așadar, întâmplător că tot mai mulți locuitori ai țării locuite în procent de 70% de români cer permis de ședere în România. Tokes Laszlo a afirmat recent într-un comunicat că există un program guvernamental român secret, care și-a fixat ca obiectiv colonizarea moldovenilor pe Pământul Secuiesc.</p>
<p>- De ani de zile știm - mai mult sau mai puțin - ce tehnici de colonizare pune în aplicare puterea română, cum se câștigă teren pe Pământul Secuiesc și în alte teritorii maghiare transilvănene, prin colonizarea organelor represive, prin expansiunea bisericii ortodoxe române - a evidențiat președintele CNMT.</p>
<p>Tokes a subliniat că acest proces se derulează de la Trianon încoace: procentul minorităților din Transilvania, care în 1920 era de 45%, a scăzut astăzi sub 20%. Episcopul a considerat necesar să atragă atenția și în cadrul recentei conferințe pe tema autonomiei, desfășurare la Miercurea Ciuc, asupra procesului străin de Europa, adică asupra politicii de colonizare moldoveană.</p>
<p>În timp ce respinge cu fermitate problema acordării dublei cetățenii maghiarimii de peste hotare și aspirațiile autonomiste de pe Pământul Secuiesc, România a promis de curând facilitarea obținerii de către moldoveni a cetățeniei române.</p>

<h2>Publicația săptămânală:<br>
Szekely hirmondo, nr. 19 - 15 - 21.05.2009<br>
Vă temeți de românizarea județului Trei Scaune?<br>
<small>Kustan M. Attila</small></h2>
<p>Szanto Melinda, 34 ani, asistentă:<br>
  - Românizarea are o istorie lungă aici, este suficient să privim la ce s-a întâmplat în Transilvania. Din câte știu, la Târgu Mureș au ajuns să fe mai mulți români decât maghiari, la fel ca și la Cluj, unde maghiarii au fost cândva majoritari. Românizarea este făcută în mod conștient, priviți doar la cazărmile de la marginea orașului! Și noi suntem vinovați, dacă se poate spune așa ceva, pentru că nu ne gândim la asta atunci când ne vindem, de exemplu, apartamentele. În același timp însă, și căsătoriile mixte duc la românizare.</p>
<p>Mako Linda, 22 ani, studentă:<br>
- De 20 de ani ne temem de această problemă, iar ea continuă și acum. Românii din Moldova vin în Transilvania pentru că posibilitățile de aici sunt mult mai bune: universități, cultură, curățenie, etc. Am văzut multe astfel de exemple, pentru că majoritatea colegilor mei sunt imigranți și aici vor și rămâne, deoarece se simt mult mai bine aici. Acești români îi vor oprima pe maghiari, nu cei care locuiesc aici de când s-au născut. Unii mă iau la întrebări dacă vorbesc limba maghiară pe stradă. Se simt acasă.</p>
<p>Tolvaj Peter, 46 ani, șomer:<br>
  - Cred că numărul românilor din județ crește continuu. Este greu să spui dacă trebuie sau nu să te temi de acest lucru. Bineînțeles că unui maghiar îi este mult mai bine dacă trăiește într-un mediu pur sau majoritar maghiar, pentru că cel mai bine ne este în leagănul propriei noastre culturi, iar acesta există aici de 1.000 de ani. Românii nu înțeleg acest lucru, pentru că lor le-a fost predată o altă istorie. Din acest motiv mă privesc nedumeriți atunci când declar că acesta este căminul meu strămoșesc. Cred că ideal ar fi ca actualul procent să nu se deterioreze în dauna noastră, pentru că atunci ne-am putea bucura și de avantajele conviețuirii și nu ne-am pierde nici caracterul maghiar ci l-am putea reprezenta cu fruntea sus, în mijlocul României.</p>
<p>Kerekes Sandor, 21 ani, student:<br>
- Cât timp UDMR s-a aflat la guvernare, nimeni nu s-a temut de românizare. Din acest punct de vedere, schimbarea guvernului reprezintă o problemă destul de mare pentru noi. Cred că numărul locuitorilor de etnie română din județul nostru va crește. Să privim cu atenție la destituirea conducătorilor diferitelor instituții, în locul cărora vor ajunge români. Ar fi foarte important ca tot mai mulți să încercăm să rămânem aici și să păstrăm astfel caracterul maghiar al județului Trei Scaune. Tinerii, organizațiile de tineret acționează deja în acest sens.</p>

<h2>Cotidianul: Haromszek, nr. 5678 - 16.05.2009<br>
Directorul AJOFM a fost destituit / Kelemen Tibor dă guvernul în judecată<br>
<small>Mozes Laszlo</small></h2>
<p>Cu ocazia interviului care a durat câteva minute, contracandidatul care a dispus de recomandarea partidelor de coaliție a fost considerat mai corespunzător în comparație cu Kelemen Tibor, cel care a condus AJOFM timp de 11 ani. Directorul care începând cu data de 25 mai va rămâne fără loc de muncă, nu candidează pentru postul de director adjunct, ci a decis să acționeze în justiție guvernul.</p>
<p>Intervievarea, în capitală, a candidaților pentru ocuparea funcțiilor de conducere din cadrul instituțiilor subordonate ministerului muncii a avut loc joi. Timp de trei sferturi de oră, Kelemen a vorbit despre ceea ce a făcut împreună cu echipa sa, în ultima perioadă.</p>
<p>În legătură cu contracandidatul său, care a acumulat 90 de puncte, Kelemen Tibor (care a trebuit să se mulțumească cu 88) a declarat: am știut că voi fi demis. Acum când în județ rata șomajului este în creștere, contracandidatul meu nu va putea face, din punct de vedere profesional, ceea ce intră în sfera sa de atribuții, deoarece nu a lucrat cu șomeri, ci a condus un hotel. După rezultatele de joi, funcția de director adjunct va rămâne neocupată (Ciotloș nu a obținut punctajul necesar), Kelemen necandidând pentru ocuparea acestei funcții. Deocamdată a contestat rezultatul. Deoarece consideră că măsura guvernului este anticonstituțională, va intenta proces împotriva cabinetului Boc. El l-a informat în legătură cu intenția sa și pe președintele Marko Bela, susținând că acesta îi sprijină inițiativa.</p>
<p>Directorul Casei Județene de Pensii, Bartok Gabriella, s-a înscris pentru ocuparea funcției de director adjunct. Și ea a fost intervievată joi, însă va face declarații pe marginea rezultatului examenului doar după data de 23 mai. Viorel Sălăgean, directorul adjunct de până acum, a candidat pentru ocuparea funcției de conducător al instituției.</p>

<h2>Cotidianul: Haromszek, nr. 5678 - 16.05.2009<br>
Rubrica: De azi pe mâine<br>
Se derulează purificarea etnică<br>
<small>Farcadi Botond</small></h2>
<p>Chiar dacă destituirea conducătorilor de instituții descentralizate ar avea doar o încărcătură politică - destituire care are un singur obiectiv, și anume acela ca membrii clienturii PSD și a Partidului Democrat-Liberal să preia puterea și la nivel județean -, tot este revoltătoare, măsura cabinetului Boc putând fi considera- tă una care ignoră normele europene și statutul funcționarilor publici.</p>
<p>Nu este vorba însă numai despre acest lucru: evenimentele din ultimele zile demonstrează clar că partidele de coaliție au demarat pe Pământul Secuiesc o purificare etnică efectivă. În județul Harghita a fost numit un inspector școlar general care nu este vorbitor de limbă maghiară, iar în Trei Scaune, unul din adjuncții maghiari a fost destituit. În urma acțiunii de purificare, la nivel național a mai rămas un singur inspector școlar general maghiar, iar dintre cei 12 inspectori adjuncți, doar 2 au mai rămas în funcții. Mai mult decât atât, ieri a reieșit că în Trei Scaune, direcția muncii și oficiul de pensii vor fi conduse pe viitor de soldați de partid de naționalitate română. Probabil că în zilele următoare vor fi îndepărtați și alți conducători maghiari. Mulți dintre ei cunosc chiar și numele celor care le vor lua locul, iar pregătirea temeinică și elaborarea unui plan managerial amănunțit par a fi de prisos. Nu se ia în considerare profesionalismul, singurul criteriu fiind scrisoarea de recomandare sosită de la unul din partidele de guvernământ. Puterea nu este interesată de validarea principiului proporției etnice și, mai le decât el dintre obiectivele urmărite pe Pământul Secuiesc pare a fi tocmai numirea în fruntea instituțiilor a unor persoane care nu cunosc limba maghiară. Partidele de guvernământ nu se feresc nici în alte locuri de manifestări naționaliste asemănătoare.</p>
<p>Maghiarii sesizează că naționalismul câștigă teren: în orașul comorilor s-a inițiat organizarea unui protest civil. În județul Harghita, guvernul este înmormântat în mod virtual, iar în Trei Scaune, organizațiile de tineret au dat glas nemulțumirii lor printr-o acțiune de strângere de semnături, punând în vedere organizarea unei acțiuni de protest în cursul săptămânii viitoare. Europarlamentarul Tokes Laszlo ar dori să prezinte problema în Parlamentul European. Petiția adoptată în cadrul marii adunări de la Sfântu Gheorghe, din luna februarie, a ajuns deja la Bruxelles - și cu toate acestea, puterea nu a putut fi convinsă să renunțe la intențiile sale. Se vede clar că drepturile câștigate până în prezent de minoritatea maghiară transilvăneană depind de bătaia de moment a vântului politic din București. Nu poate exista o altă soluție decât autonomia.</p>
<p>Pentru aceasta este însă nevoie de consecvență și de o solidaritate cât mai deplină. Convocarea planificatei adunări a autoguvernărilor de pe Pământul Secuiesc ar putea fi un mesaj de care puterea ar trebui să țină cont. Puterea și dârzenia noastră ar putea fi oglindite și de participarea maghiarimii într-un număr cât mai mare la alegerile europarlamentare din 7 iunie.</p>

<h2>Cotidianul: Haromszek, nr. 5678 - 16.05.2009<br>
Zilele Petras Incze Janos la Cleja. Comemorare cu scandal<br>
<small>Semnează: Fekete Reka</small></h2>
<p>Enoriașii din Pustiana, sosiți la manifestarea organizată la Cleja de Fundația Siret-Cleja, au fost împiedicați duminică, de capelanul local, să intre în biserică pe motiv că grupul format din 16 persoane nu dispune de aprobarea episcopală necesară. Cei în cauză consideră această măsură ca fiind una discriminatorie. Fundația organizatoare și Asociația Sfântul Stefan din Pustiana vor cere explicații pentru cele întâmplate episcopiei romano-catolice de Iași și nunțiului papal de la București.</p>
<p>Seria de manifestări care poartă numele etnografului din Cleja a fost organizată pentru a treia oară de Fundația Siret-Cleja, al cărei președinte este Duma Andras. Manifestare care are ca scop promovarea vieții și activității lui Petras Incze Janos, precum și o trecere în revistă, alături de organizațiile civile ceangăiești, a ceea ce s-a înfăptuit din planul de acțiune ceangăiesc demarat în urmă cu zece ani. Duma Andras ne-a declarat că în privința învățământului, accentul se va pune pe calitate, iar în ceea ce privește latura confesională, trebuie să se insiste pentru ca nu numai Asociația Sfântul Stefan din Pustiana să facă pași în interesul celebrării de slujbe în limba maghiară, ci și alte organizații. În cazul în care sunt intimidați, enoriașii să aducă acest lucru la cunoștința opiniei publice. Organizatorii consfătuirii la care au participat reprezentanții Asociației Ceangărilor Maghiari din Moldova, ai Fundației Domokos Pal Peter, ai Societății de Etnografie Kriza Janos, pedagogi maghiari și câte un grup de reprezentanți ai comunităților ceangăiești din șapte sate, le-au solicitat episcopiei catolice din Moldova să participe la manifestare iar delegații acesteia să susțină expuneri, în primul rând pe tema slujbelor în limba maghiară. Acest lucru nu a avut însă loc, la conferința desfășurată sâmbătă la Cleja neparticipând nici un reprezentant al episcopiei.</p>

<h2>Cotidianul: Haromszek, nr. 5678 - 16.05.2009<br>
Strădaniile autonomiste sunt de actualitate</h2>
<p>La Budapesta s-a desfășurat ieri consfătuirea Consiliului Autonomiei Maghiare din Bazinul Carpatic (KMAT), înființat în 2004 pentru sprijinirea strădaniilor autonomiste maghiare din Bazinul Carpatic. Au luat cuvântul, între alții, președintele FIDESZ, Nemeth Zsolt și episcopul reformat, europarlamentarul și președintele KMAT, Tokes Laszlo.</p>
<p>Orban Viktor a subliniat că strădaniile autonomiste sunt de actualitate, iar Ungaria are obligația de a le susține. Atât în interiorul cât și în exteriorul granițelor, cu toții avem interesul de a pune punct epocii care a slăbit Ungaria, a distrus politica națională și care nu s-a preocupat și nu se preocupă nici acum de maghiarii din Bazinul Carpatic - a afirmat el.</p>
<p>În cadrul conferinței de presă care a precedat ședința, Nemeth Zsole (Fidesz), președintele comisiei parlamentare cu probleme externe și cu probleme privind maghiarii de peste hotare, a declarat că FIDESZ sprijină ideea dublei cetățenii.</p>
<p>Kovacs Zsolt, președintele Asociației Culturale Maghiare din Ucraina Subcarpatică, a cerut sprijin și intervenție europeană împotriva politicii învățământului, fățiș șovine, introduse în urmă cu un an în Ucraina. În opinia sa, aceasta are trei puncte-țintă: minoritățile rusă, română și maghiară din Ucraina. Nemeth Zsolt și Tokes Laszlo au adăugat că interesul României și Ungariei în această problemă este unul comun, însă deocamdată lipsește sprijinul guvernului român.</p>
<p>După încheierea ședinței a fost emisă o declarație finală, în care a fost formulată concluzia celor rostite la întâlnire: o reprezentanță maghiară puternică în Parlamentul European ar putea ajuta la susținerea strădaniilor autonomiste. În declarația finală, KMAT a atras atenția și asupra proceselor negative în privința maghiarilor, care se derulează în Slovacia, Serbia și România.</p>

<h2>Cotidianul: Haromszek, nr 5679 - 18.05.2009<br>
Purificarea politică a fost definitivată.<br>
Rămân doar 6 conducători maghiari de instituții<br>
<small>Semnează: Farkas Reka</small></h2>
<p>Șase conducători maghiari de instituții își pot menține funcțiile ocupate. Partidele de guvernământ au analizat și în Trei Scaune schimbul de directori. Singura situație nedefinitivată deocamdată este cea a directorului Direcției Județene de Tineret Covasna. Joi se va lua o decizie cu privire la destituirea sau menținerea în funcție a lui Tischler Ferenc. Keresztely Irma - inspectorul școlar general, Deme Judit - directorul direcției de sănătate publică, Siko-Barabasi Sandor - directorul direcției sanitar-veterinare, Bartok Botond - inspectorul-șef pentru cultură, Mild Zoltan - inspectorul-șef pentru construcții și Puskas Zoltan - directorul oficiului pentru concurență sunt cei care au primit avizele de prelungire a mandatelor, ceilalți directori fiind nevoiți să-și cedeze posturile. PSD și PD-L au decis în legătură cu 37 de funcții de conducere, 18 instituții revenindu-le social-democraților, iar 19 democrat-liberalilor. Până în prezent, 20 de instituții din subordinea guvernului au fost conduse de directori sau inspector-șefi români, doar 17 având conducători de etnie maghiară, iar de acum înainte, acest raport devine unul și mai defavorabil. Într-un județ în care 73,8% din populație este de etnie maghiară, doar șase, în cel mai bun caz șapte instituții publice vor avea directori maghiari.</p>
<p>Notă: aspecte similare în Observatorul de Covasna, unde liderul PDL Covasna, Gheorghe Baciu, declară: Noi nu am făcut discriminări în județul Covasna și vrem liniște în acest județ, astfel se explică menținerea doamnei Keresztely căreia nu aveam ce-i reproșa ca profesionist.</p>

<h2>Cotidianul: Haromszek, nr. 5679 - 18.05.2009<br>
Marea Adunare a Autoguvernărilor de pe Pământul Secuiesc va fi amânată<br>
<small>Semnează: Farkas Reka</small></h2>
<p>La solicitarea liderilor UDMRiști ai administrațiilor publice de pe Pământul Secuiesc, Marea Adunare a Autoguvernărilor de pe Pământul Secuiesc, planificată pentru sâmbăta viitoare, va fi amânată pentru a doua jumătate a lunii iunie - ne-a confirmat Toro T. Tibor, vicepreședintele CNMI, informațiile care ne-au parvenit. Zilele trecute, Marko Bela, președintele UDMR, a purtat discuții cu președinții consiliilor județene și cu primarii orașelor mai mari, care au declarat că marea adunare este prea importantă pentru a fi transformată într-o mișcare de campanie de cei care sunt împotriva ei.</p>
<p>Tamas Sandor, președinte C] Trei Scaune, a subliniat că pregătirea unui astfel de eveniment de o importanță deosebită necesită mai mult timp, iat obiectivul urmărit este ca Memorandumul de pe Pământul Secuiesc să fie adoptat de liderii autoguvernărilor de pe Pământul Secuiesc. Documentul este în curs de elaborare însă nu este sigur că în decurs de o săptămână ar și putea fi finalizat. Este important și faptul că, în cursul lunii viitoare, se va clarifica situația conducătorilor de instituții. A existat un acord politic încheiat la București, însă el a fost încălcat de partea română, astfel că a fost declanșat un proces fără precedent în ultimii 20 de ani - a declarat Tamas Sandor. În opinia reprezentanților consiliilor județene și locale, nu ar fi în favoarea marii adunări ca cetățenii și politicienii români să o califice drept o simplă manifestare electorală</p>
<p>În opinia Consiliului Național Secuiesc (CNS), inițiatorul Marii Adunări a Autoguvernărilor de pe Pământul Secuiesc, este foarte important ca înainte de reorganizarea administrativă României, să se acorde atenția cuvenită opiniilor autoguvernărilor de pe Pământul Secuiesc.</p>
<p>Izsak Balazs, președintele CNS, își exprimă regretul față de amânarea marii adunări și consideră că politicienii conștienți oricum ar fi reușit să o delimiteze de campania electorală. El speră în posibilitatea desfășurării acestei manifestări în a doua jumătate a lunii iunie, manifestare apreciată drept indispensabilă din punctul de vedere al viitorului Pământului Secuiesc.</p>

<h2>Cotidianul: Haromszek, nr. 5679 - 18.05.2009<br>
Rubrica: De azi pe mâine<br>
Lupta pentru autonomie este lupta pentru : libertate a minorităților<br>
<small>Semnează: Simo Erzsebet</small></h2>
<p>La, sfârșitul săptămânii a avut loc la Budapesta a V-a ședință a Consiliului Autonomiei Maghiare din Bazinul Carpatic (KMAT), înființat în urmă cu 5 ani.</p>
<p>Până în prezent, lupta pentru autonomie a. comunității maghiare din Transilvania și din sânul altor state naționale nu a fost încununată de succes, liderii politici ai statelor succesoare opunându-se ferm oricăror astfel de strădanii, iar partidele care au funcționat câțiva ani ca factori de guvernare (în Slovacia, România și Voivodina) au tot amânat, în schimbul puterii, asumarea fățișă a acestui obiectiv. După ce i-a alunecat de sub ea perna de mătase a puterii, UDMR se prezintă ca și când ar fi cea mai fidelă adeptă a luptei pentru autonomie. Este adevărat că lasă deschise și câteva portițe pentru a se putea retrage din dans. Un astfel de exemplu îl constituie unul din motivele invocate de UDMR pentru amânarea întrunirii de la Odorheiu Secuiesc a liderilor autoguvernărilor de pe Pământul Secuiesc: nu ar fi bine ca partea română să privească această întrunire că pe o mișcare electorală.</p>
<p>Să revenim la întrunirea de la Budapesta a KMAT.</p>
<p>Tonul de bază a fost dat de președintele KMAT, Tokes Laszlo, care a spus: cauza autonomiei reprezintă lupta pentru libertate a minorităților maghiare. Pentru luptă însă este nevoie de soldați, de conducători, de planuri de luptă, de o evaluare exactă a obiectivelor, de o luptă armonizată. Iar noi stăm destul de prost. Cunoaștem obiectivul: autonomia, însă la planurile de luptă abia acum se lucrează, solidarizarea a reușit doar pe jumătate, împotrivirea națiunii făuritoare de stat este binecunoscută și în plus, ne lipsește un sprijin puternic din partea țării-mamă. Orban Viktor, prezent la consfătuire, a declarat că obiectivul FIDESZ este eliminarea acelei politici care le-a întors și le întoarce spatele maghiarilor de peste hotare și implicit și strădaniilor lor autonomiste, deși Europa este mândră de autonomiile sale funcționale deoarece cu ajutorul lor au putut fi soluționate destinele regiunilor sale extrem de tensionate în trecut.</p>
<p>Aceste autonomii invidiate au fost cucerite de popoarele care trăiesc în regiunile în cauză. Au visat la ele, s-au solidarizat și au acționat. Ca urmate, exemple există, mai trebuie doar oameni cu determinare. Le-am putea spune chiar și luptători pentru libertate.</p>

<h2>Cotidianul: Haromszek, nr. 5680 - 19.05.2009<br>
Destituirea conducătorilor maghiari de instituții.<br>
Mare adunare de protest la Miercurea Ciuc<br>
<small>Semnează: Farkas Reka</small></h2>
<p>Sute de locuitori din Trei Scaune vor participa și ei la marea adunare de protest față de destituirea conducătorilor de instituții, care va avea loc vineri, la Miercurea Ciuc - a anunțat președintele consiliului județean, Tamas Sandor. Mișcarea seamănă cu protestul din februarie, de la Sfântu Gheorghe, însă de această dată, gazda acțiunii va fi municipiul reședință de județ din Harghita. UDMR și-a asumat organizarea protestului, însă vor fi prezenți și reprezentanți ai bisericilor istorice și ai organizațiilor civile. Protestatarii din Irei Scaune se vor deplasa cu câteva autobuze și cu autoturisme personale la marea adunare care va începe la ora 18:00.</p>
<p>În județul Harghita, situația creată în urma schimbării conducătorilor de instituții este și mai gravă decât cea din Trei Scaune. Nu au fost făcute încă publice date exacte, însă se știe deja că a fost numit un inspector școlar general român, care nu cunoaște absolut deloc limba maghiară.</p>
<p>În Trei Scaune, doar în fruntea a 6 din cele 37 de instituții rămân conducători maghiari.</p>
<p>O purificare de un asemenea nivel nu a mai existat în ultimii 20 de ani - a afirmat Tamas Sandor, în opinia căruia se străduiesc să folosească atât în țară cât și în străinătate un ton care să transforme problema într-una de ordin politic și să ajute la schimbarea situației. Pe termen mediu, soluția ar putea fi descentralizarea, eventual un pact etnic sau o lege asemănătoare cele din Tirolul de Sud, care să garanteze proporția etnică la nivelul conducătorilor de instituții, iar pe termen lung, autonomia este cea care ar putea asigura posibilitatea intervenirii în momentul numirii conducătorilor de instituții - a afirmat președintele consiliului. După protestul de la Miercurea Ciuc sunt planificate și alte mișcări, vor fi organizate acțiuni de strângere de semnături și noi mari adunări în cazul în care situația nu se va schimba - a mai declarat el.</p>