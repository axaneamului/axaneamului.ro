---
title: Basarabia noastră, cea de totdeauna
date: 2009-07-16T01:00:00Z
year: 2009
month: 2009-07
authors:
  - stefan-plamadeala
series:
  - AXA ANUL II
#  - Axa 21
categories:
tags:
  - Basarabia noastră cea de totdeauna
images:
  - "images/0.jpg"
featured: false
pinned: false
final: true
---
<h2>Politicuța de zi cu zi<br>
Ancheta făcută de infractor</h2>
<p>În această „gură de rai” a politicianismului continuă josnicia și minciuna de cea mai joasă speță. Mîncîndu-se ca niște cîini pentru a pune laba pe cea mai mare friptură electorală, toți acești patrioți ai Universului, mai puțin ai României cea unică și Mare, dau marea bătălie pentru viitorul financiar al lor și al copiilor lor.</p>
<p>Paradoxurile sistemului de guvernare democratic din Republica Moldova continuă: după ce a fost prezentată o înregistrare video în care V. Țurcanu dădea indicațiile referitoare la cum trebuie să fie agățat drapelul UE și al României, tot el e șeful comisiei pentru anchetarea evenimentelor din 7 aprilie, după cum citim:</p>
<p class="fst-italic">„Vladimir Țurcan — președinte!</p>
<p class="fst-italic">AMN cere anchetarea lui Vladimir Țurcan pentru simplul fapt că domnia (sau tovărășia) sa i-a instructat pe ofițerii-protestatari cum să arboreze rapelele UE și ale României pe sediile Președinției și Parlamentului: «Ei trebuie să vadă asta: ați declarat, v-ați urcat și ați instalat...» Jurnal TV a prezentat imagini de la această ședință ce nu lasă loc de interpretare asupra rolului pe care l-a jucat dl. Țurcan în protestele din 7 aprilie. AMN nu este mulțumit că, «paradoxal, tot Vladimir Țurcan este și președinte al Comisiei de Stat pentru investigarea evenimentelor din 7 aprilie», formată de președintele Vladimir Voronin. În opinia AMN, «această decizie a avut drept scop tocmai blocarea unei anchete care ar fi scos la iveală adevărul despre rolul de organizator al conducerii comuniste în vandalizarea sediilor Parlamentului și Președinției». Nemulțumirea AMN este cel puțin ciudată: este normal că, dacă dl. Vladimir Țurcan a organizat arborarea drapelelor, tot el să fie numit președinte pentru elucidarea evenimentelor din 7 aprilie, deoarece cunoaște mai mult decât oricine ce a vrut el să organizeze și ce a ieșit până la urmă! Cine să elucideze mai bine decât el propriile acțiuni?” (Jurnal de Chișinău)</p>

<h2>Electorala 2009, partea a Il-a</h2>
<p>Mult-așteptatul teatru a reînceput: zecii de ochi ai distrugătorilor neamului ne privesc lingușitor de pe afișele ce împînzesc străzile. Decorul e același, să urmărim însă cîteva din evenimentele acestei veritabile drame prin care trece poporul român:</p>

<h2>Să râdem cu Roșca!</h2>
<p class="fst-italic">«Comunismul a căzut în 1991. Dar - întrucât R. Moldova e o țară agrară, cu diverse probleme de mentalitate și în plan electoral această denumire aduce un anumit succes - grupul acesta politic a găsit neproductiv să renunțe la această titulatură. Și, atunci când aud retorici incendiare despre totalitarism, mie îmi vine să râd...» (din «Mesajul electoral al președintelui PPCD Iurie Roșca», «Cuvântul Liber», 3 iulie 2009). Roșca vrea să spună că «grupul acesta politic», i. e. clanul numit PCRM, nu are nimic în comun cu totalitarismul, ci doar profită de totalitarism, de monopolul. asupra radioteleviziunii, de Procuratura Generală, de poliție, pentru a-i speria și a-i prosti pe oamenii «cu diverse probleme de mentalitate» în scop electoral. Și asta îi provoacă hohote de râs, ca unui «adevărat» creștin și democrat, lider de «factură europeană». Să râdem împreună cu dl. vicepremier! (...)”</p>

<h2>Magnificii din PPCD și-au lansat platforma... la înălțime!</h2>
<p class="fst-italic">Purtând salopete și căști de muncitori pe cap, noii lideri ai Partidului Popular Creștin Democrat (PPCD) și-au prezentat astăzi platforma electorală. Ei au explicat și de ce s-au primenit astfel: ca să îndreptățescă sloganul «Renovarea Moldovei», aceasta fiind promisiunea principală pe care vor pedala cei șapte magnifici din PPCD în actuala campanie electorală. Pentru a-și lansa oficial platforma lor electorală, noii lideri din PPCD n-au găsit nimic mai original decât să urce pe acoperișul unui bloc cu 10 etaje, aflat în fază de finisare. În opinia lor, acest lucru simbolizează procesul de renovare al Moldovei” (Jurnal de Chișinău)</p>

<h2>Campanie cu surprize: comuniștii îndeamnă alegătorii să voteze pentru Lupu și Roșca!</h2>
<p class="fst-italic">Candidații comuniști la funcția de deputat, fac agitație electorală la întâlnirile cu alegătorii din teritoriu în favoarea PD și PPCD. Cel mai recent exemplu este cel din satul Vălcineț, raionul Ocnița, unde comunistul Vladimir Eremciuc a îndemnat populația să voteze la 29 iulie, în afară de comuniști, și «partidele constructive, cu care s-ar putea face coaliție», titrează publicația de limbă rusă «Moldavskie Vedomosti». Înainte de a se adresa alegătorilor din Vălcineț, Eremciuc i-a invitat să vizioneze așa-numitul film «Atac asupra Moldovei». Ulterior, comunistul a adus critici partidelor de opoziție, ridicând în schimb în slăvi guvernarea comunistă care «a ajutat populația în situații critice»:</p>
<p class="fst-italic">«Partidul Liberal și cel Liberal-Democrat nu recunosc suveranitatea R. Moldova. La 7 aprilie, când au înțeles că nu le-a reușit ce și-au pus în plan, aceștia au decis să boicoteze alegerile!» - a declarat indignat Eremciuc adresând un mesaj alegătorilor. «Vă chem să votați pentru partidele care sunt pentru suveranitatea și independența republicii noastre!» - a spus Eremciuc, îndemnând pe cei prezenți în sală să nu voteze PCRM, ci «partidele constructive». «Sunt partide cu care se poate de făcut coaliție și cu care poate fi consolidată în continuare republica noastră, păstrându-i suveranitatea și independența. Acestea există și sunt înregistrate, ele sunt Partidul Democrat, sau chiar același PPCD» - a afirmat deschis comunistul Eremciuc” (Jurnal de Chișinău).</p>

<h2>Atacând opoziția, comuniștii atacă majoritatea poporului!</h2>
<p class="fst-italic">Zilele trecute, liderul Alianței Moldova Noastră, Serafim Urecheanu, explica ziariștilor cine dezbină totuși societatea:</p>
<p class="fst-italic">«Se-întâmplă ceva deosebit de grav în Moldova. Clanul comunist, aflat la putere de opt ani, aplică un soi de 'tumăneală' națională, ultima lui trăsnaie propagandistică find lozinca despre apărarea patriei. Îi privești și te crucești. Ne apără înverșunat Patria alde Mișin, Petrenco, Postoico și întreaga lor „aghitbrigadă”, pentru care Ștefan cel Mare și Sfânt este doar bulevard și monument în centrul capitalei, la care merg câte-odată să depună flori cumpărate cu bani de protocol de la buget, căci trebuie să-i arate la „Mesager”.</p>
<p class="fst-italic">Ne prostesc rău de tot. Și, dacă o ținem tot așa într-o amețeală, peste ceva timp, ne vom căuta copiii și nepoții pe internet în Canada, Australia, oriunde, numai nu în RM „apărată” de comuniști. Filozofia PCRM e subordonată mofturilor și complexelor unui singur om, ale dictatorului Voronin, care e mereu pornit pe dezbinare, pe conflict, pe crearea și acuzarea unor virtuali dușmani. Totul trebuie să fie împărțit în două, în trei, în șapte: îi separi și-i conduci cum poftești. EL a început dezbinarea în societare chiar din primul an de guvernare. Să ne amintim: și-a tras o proprie uniune a scriitorilor, apoi o ligă proprie a jurnaliștilor. Sindicatele le-a vizat. Și tot așa, an de an, până când au despărțit satele, orașele, consiliile locale, mahalalele, oamenii... Acuma recurg la cea mai periculoasă dezbinare - cea interetnică. Îi fac pe toți să privească chiorâș unul la altul. Asta se numește consolidare a societății? Așa se apără Patria? Sau așa se apără propria Putere asupra unui popor dezbinat, pentru a-l manevra și a-l jecmăni în continuare?</p>
<p class="fst-italic">Iată de ce AMN cheamă pe toți și pe fiecare: Fii stăpân la tine acasă! Dacă ești stăpân pe propriul destin nimeni nu te poate fura, manipula și provoca la conflict cu vecinul, prietenul, concetățeanul tău.. Ce fel de idee e asta că, dacă votezi împotriva comuniștilor, ai fi împotriva Patriei? În acest caz nebun nu e cel care votează (ar fi chiar foarte lucid), ci nebunul e autorul acestei lozinci și promotorii ei. Dacă un șef de stat, care trebuie să împace oamenii și țările, vine cu vrajba, atunci e clar că el nici n-a meritat această funcție, darmite să mai pretindă la o poziție în viitoarea conducere a țării, consideră Alianța Moldova Noastră»” (Timpul).</p>

<h2>PCRM a declanșat un război informațional.</h2>
<p class="fst-italic">«Presa audiovizuală nu reflectă campania electorală corect și echidistant. În intervalul 29 iunie - 5 iulie, posturile de radio și televiziune cu acoperire națională și cvasi-națională au continuat să admită abateri grave de la principiile etice și deontologice, în unele cazuri încălcând prevederile Codului Audiovizualului și ale Regulamentului privind reflectarea campaniei electorale, aprobat de CEC» - relevă cel de-al doilea raport de monitorizare elaborat de Centrul Independent de Jurnalism, în cadrul Coaliției pentru alegeri libere și corecte - Coaliția 2009.<p>
<p class="fst-italic">Raportul a fost prezentat ieri. Acesta include rezultatele monitorizării a cinci posturi de radio și TV cu acoperire națională: «Moldova 1», «Radio Moldova», NIT, «Prime TV» și EU TV. Nadine Gogu, directorul interimar al CIJ, a constatat că, după primele două săptămâni de campanie, nu se observă nici o îmbunătățire în mass-media, numărul de știri cu caracter electoral este tot mai mare și, respectiv, acestea devin tot mai tendențioase, tot mai părtinitoare. Potrivit raportului, posturile publice «Moldova 1» și «Radio Moldova» continuă să aplice selectiv principiile reflectării echitabile și imparțiale a alegerilor parlamentare. Majoritatea știrilor despre campania electorală prezentate de cele două posturi publice prezintă doar perspectiva guvernării și a PCRM-ului. Totodată, principiul pluralismului de surse este respectat doar atunci când este criticat PCRM și ignorat totalmente în cazul partidelor de opoziție. Experții au constatat că postul de acoperire națională «Prime TV», care a anunțat că nu se va implica în reflectarea campaniei electorale, promovează imaginea PCRM inclusiv prin știri care fac agitație electorală directă. În același timp, potrivit monitorilor, postul privat NIT susține deschis PCRM nu numai prin spațiul oferit materialelor despre acest concurent electoral, ci și prin modul de selectare și prezentare a știrilor. NIT, afirmă experții, promovează mesajul de ură și limbajul jurnalistic agresiv în scopul discreditării partidelor liberale. Astfel, într-un sondaj efectuat pe stradă, liderii acestora sunt prezentați drept «barbari, trădători, dăunători, ucigași».<p>
<p class="fst-italic">«Nici postul EU TV nu rămâne în urmă de NIT. Acesta favorizează PPCD și PCRM atât prin știri de la evenimente electorale, cât și prin știri de imagine cu prezența lui Vladimir Voronin și Iurie Roșca» - se mai arată în raportul de monitorizare” (Timpul)</p>

<h2>Proiectul Lupu?! Realitate și ficțiune.</h2>
<p class="fst-italic">Presa independentă din R. Moldova mediatizează insistent în ultimul timp imaginea politicianului Marian Lupu. Nici partidele politice nu rămân în urmă, demonstrând un interes exagerat pentru decizia dânsului de a părăsi partidul comunist. Calculele sunt foarte simple. Se încearcă sugestionarea electoratului, a membrilor ordinari care sincer cred în doctrina comunistă si a comuniștilor-profitori, aspiranți la fotolii. Electoratul, comuniștii de rând și segmentul clientelar urmează să înțeleagă că «epoca de aur» a partidului comunist din R. Moldova s-a încheiat, adică unitatea, trăinicia și durabilitatea acestei formațiuni politice nu a fost și nu este decât un mit, care nu are o acoperire reală și credibilă. Segmentul de centru-dreapta de pe scena politică din Moldova se axează preponderent pe ideea unui proiect-capcană Lupu, care ar fi fost lansat de către comuniști, asemeni unui cal troian, în vederea acumulării voturilor electoratului centrist și a indecișilor. Partidul Democrat, mândru de achiziție, speră să acceadă în parlament, remorcat de locomotiva Lupu. Dovadă - titulatura actuală a PD - Partidul Democrat (M. Lupu).</p>
<p class="fst-italic">PCRM-ul promovează ideea unui Marian Lupu oportunist, dar o face în surdină, fără a ataca virulent, așa cum obișnuiește de regulă, persoana, poziția și decizia fostului comunist. Și nici Marian Lupu nu a demonstrat până în prezent o poziție ferm-anticomunistă, nu a făcut dezvăluiri spectaculoase despre maniera dictatorială de a guverna a PCRM-ului, axată pe teroare, represalii, incompetență, dezinformare, nerespectarea legilor și o politică de cadre clientelară, care este incompatibilă cu statul de drept și nu a prezentat tranșant societății moldovenești și țărilor democratice poziția sa vis-a-vis de evenimentele dn 6-7 aprilie, învinuirile nefondate aduse României, adică și Uniunii Europene, nerespectarea drepturilor omului, politica internă și externă defectuoasă promovată de partidul din care a făcut până mai ieri parte și consecințele dezastruoase ale aflării la guvernare a acestui partid anacronic, incompetent, agresiv și antinațional. Cu alte cuvinte, atât PCRM-ul, cât și PD (Marian Lupu), adoptând o astfel de conduită, lasă loc pentru o posibilă colaborare în viitorul parlament.</p>
<p>Pericolul mediatizării. Presa, dar și politicienii cu vederi democratice, mediatizând acest personaj, de fapt nu fac altceva decât să mărească șansele PD (M. Lupu) de a accede în parlament. Tactica aplicată în cazul Tarlev nu se poate încununa de succes și în cazul Lupu, deoarece prestanța și calitatea intelectuală a politicianului Tarlev diferă substanțial de prestanța și calitatea intelectuală a politicianului Lupu. Dacă Tarlev a fost perceput de mulți alegători din RM drept o entitate cu «ochișori de vultur speriat de găini», adică drept un actor politic de comedie, Lupu nu s-a «bucurat» de vreun calificativ care ar fi putut să-l plaseze pe tărâmul anecdoticului. Grav, viguros și impunător, Lupu se înscrie perfect în stereotipul conducătorului comunist pe care Partidul Comunist al URSS l-a imprimat adânc în conștiința omului sovietic, ceea ce nu se poate spune despre Tarlev. Atenția deosebită acordată lui Marian Lupu, care «umbrește cu statura sa impunătoare» întregul PD al domnului Diacov, ar putea determina o sumă de electori indeciși, sau nemulțumiți de prezența pe listele electorale le partidelor liberale a unor persoane u un CV vulnerabil, să decidă în favoarea gabaritului lui Lupu.</p>
<p class="fst-italic">Lupu între realitate și ficțiune. Poziția civică, profesionismul și talentul economistului și omului politic Lupu nu s-au făcut remarcate nici până la debutul său în calitate de figurant activ în eșalonul de vârf al guvernării comuniste, nici după plecarea sa din partid. Comuniștii l-au «descoperit», promovat și utilizat pentru a demontra opiniei publice interne și internaționale că PCRM-ul prețuiește și promovează specialiștii tineri, educați în spiritul valorilor democratice europene, chiar dacă aceștia și-au făcut studiile în România. Or, calitatea principală care l-a determinat pe Voronin să promoveze această candidatură nu a fost vârsta, profesionismul sau patriotismul moldovenesc al lui Lupu. Obediența și antiromânismul sunt calitățile pe care șeful comuniștilor le consideră virtuți. Marian Lupu, cât timp a fost lăsat să ocupe un post pe potriva staturii sale, a dat dovadă de smerenie, acceptând necondiționat capriciile (fărădelegile) «babacului-tiran» al națiunii moldovenești. În toți cei patru ani cât a fost de jure principala persoană în stat, Lupu nu a a făcut nici cel mai neînsemnat gest de dezaprobare a fărădelegilor comuniste. Din contră, a acceptat și promovat politica PCRM-ului de permanentizare a xenofiliei în rândurile populației băștinașe, de divizare a societății pe criterii etnice, de demonizare a unui stat membru al UE, de ura față de cei care, cunoscând adevărul despre apartenența lor etnică, doresc să-și redobândească cetățenia, (care, de altfel, nu le-a fost retrasă niciodată), de falsificare a adevărului istoric (limba moldovenească - denumirea politică a limbii vorbite în RM, istoria integrată), de ruinare a economiei și de instalare a dictaturii, toate acestea neîncadrându-se în nici un chip în noțiunea de stat democratic european. Din start însă, lui Voronin i-a scăpat o altă calitate a tânărului politician: vanitatea, care este de fapt principala «virtute» a ex-comunistului Lupu. Cu timpul, «vulpea bătrână» a intuit acest lucru și, ghidată de sentimentul de «autoconservare» a poziției dominante în «haită», și-a îndreptat iubirea paternă spre altă candidatură, care se mulțumește cu mai puțin.</p>
<p class="fst-italic">Datoriile lui Lupu. Specialiștii în materie susțin că politicienii infestați masiv de morbul vanității nu pot fi parteneri de încredere, conduita lor fiind dramatic marcată de ambiții și frustrări. Raportând acest diagnostic la entitatea M. Lupu pe fundalul activității lui politice, putem deduce că politicianul a părăsit PCRM-ul nu din convingerea că politica internă și externă promovată de guvernarea comunistă este profund defectuoasă și extrem de periculoasă pentru destinul acestui popor, ci măcinat de orgolii și frustrări. Lupu și-a dorit să fie președinte de țară, iar babacul Voronin a preferat-o pe Zina Petrovna. Supărat și frustrat, Lupu a ieșit trântind ușa raiului comunist, dar nu prea tare, deoarece cea de-a doua calitate — smerenia în fața babacului care l-a descoperit și propulsat în lumea celor puternici, stimulându-i astfel cea mai de preț calitate, vanitatea - l-a înscris în rândurile datornicilor PCRM-ului. Deși a declarat că «am vrut să-mi plătesc datoriile (M. Lupu, în calitatea sa de înalt demnitar de stat nu a avut datorii față de popor, ci față de partidul comunist, acceptând și promovând fărădelegea și sărăcia?) și că „acum mă simt împăcat, am plătit până la urmă și nu le mai datorez nimic” (comuniștii nu și-au îndeplinit promisiunea și nu l-au făcut președinte în RM, deci politicianul nu le mai datorează nimic), Marian Lupu nu poate fi un oponent caustic al PCRM-ului, dar nici nu dorește să-și suprime vanitatea fără să i se ofere poziția râvnită, pe care ar putea s-o obțină odată ajuns în parlament, negociind cu partidul majoritar.</p>
<p>Proiectul Lupu și democrații. «Proiectul» Lupu - fiind dezavantajos pentru segmentul liberal-democrat, deoarece nu întrunește calitățile unui eventual partener de încredere - liberalii ar trebui să-l treacă pe linie moartă, concentrându-și atenția asupra electoratului rural, vulnerabil, în virtutea dezinformării și izolării, în fața mașinăriei propagandistice PCRM-iste. Deși speriați de «apocalipsa» servită de comuniști, dar deschiși adevărului, sătenii ar putea înclina balanța politicii pe terenul democrației, bunăstării și libertății, dacă partidele liberale, în puținele zile care au mai rămas până la alegeri, vor da dovadă de competență, profesionism, patriotism, moralitate și grijă pentru popor, axându-și campania electorală pe adevăr, argumente, corectitudine și misionarism” (Timpul).</p>
<p>Acestea sînt evenimentele, asta e lumea în care trăim. Mă întreb însă cînd oare va fi condus neamul de români, și nu de acești criminali ce învîrt cuțitul în inima Neamului? Cine și cînd va arunca în lada de gunoi a istoriei politicienii, politicianismul și tot ce e străin de simțămintele românești? Vom fi oare noi, sau vom aștepta ca mieii la tăiere sfârșitul previzibil?</p>