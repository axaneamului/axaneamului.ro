---
title: Traduceri din presa de limbă maghiară din România. Revista presei maghiare Nr. 11/01.06.2009 – 15.06.2009
date: 2009-07-16T02:00:00Z
year: 2009
month: 2009-07
authors:
  - centrul-european-de-studii-covasna-harghita
series:
  - AXA ANUL II
#  - Axa 20
categories:
  - Revista presei maghiare
tags:
images:
featured: true
pinned: false
final: true
---
<h2>Cotidianul: Haromszek, nr. 5691 - 02.06.2009<br>
Sogor Csaba în Trei Scaune. A-i da un sens solidarității<br>
Farkas Reka</h2>
<p>Alegerile de duminică reprezintă o nouă posibilitate pentru maghiarime. Cei care rămân acasă încă mai deplâng Trianonul și îi favorizează pe cei care nu sunt dispuși să recunoască drepturile maghiarimii. Duminică, vom vota și în interesul maghiarilor din Voivodina și Ucraina Subcarpatică, deocamdată rămași în afara Uniunii Europene, și în același timp trebuie să dovedim și că solidaritatea își are rostul - a declarat ieri, la Sfântu Gheorghe, Sogor Csaba, candidatul la europarlamentare, al treilea pe Lista Solidarității Maghiare.</p>
<p>Caravana de campanie a lui Sogor a ajuns și în Trei Scaune. Europarlamentarul s-a întâlnit cu o serie de oameni. Cei mai mulți s-au interesat de subvențiile acordate pentru agricultori, concursurile de proiecte demarate de UE, precum și de modul de funcționare a parlamentului de la Bruxelles, însă, foarte mulți l-au întrebat de ce a trebuit să așteptăm 6 ani pentru realizarea solidarității - a relatat Sogor. Am constatat că pe Pământul Secuiesc, cele mai bune argumente sunt cifrele concrete. Această solidaritate, care poate fi exprimată și în cifre, este una clară; dacă nu se asociază, crescătorii de animale pierd fiecare câte 14,5 de milioane de lei. Situația nu diferă nici când vine vorba despre Ungaria și România. UE acordă 248 milioane de euro pentru colaborarea regiunilor de graniță, însă în cazul în care colaborarea nu va exista, banii se pierd, a argumentat Sogor.</p>
<p>Caravana de campanie a lui Sogor Csaba a trecut în special prin sate, localități mai mici, cu scopul de a le explica oamenilor că viitorul maghiarimii depinde de ei, de prezența lor la votul de duminică. Cei care nu se vor prezenta la urne, îi favorizează pe cei care nu recunosc independența regiunii Kosovo, pe cei care nu sunt dispuși să aplice cele prevăzute de Charta Limbilor Europene Regionale - a mai adăugat candidatul.</p>
<p>Ieri, înainte de masă, Sogor Csaba a participat și la pelerinajul de la Perko, iar în cursul după-amiezii a avut întâlniri cu electoratul de la Arcuș, Angheluș și Ozun. Azi, înainte de masă, caravana de campanie a lui Sogor va fi prezentă la Reci, Brateș, Zagon și Covasna, iar după-masa, candidatul la europarlamentare. se va întâlni la Oituz cu primarii din Trei Scaune, Miercuri, Sogor Csaba va efectua vizite în localitățile din Trei Scaune de Sus.</p>

<h2>Postul de radio:<br>
SLAGER RADIO - 02.06.2009<br>
Știri</h2>
<p>Preoții bisericilor istorice din Sfântu Gheorghe protestează, prin intermediul unui comunicat comun, față de noul conducător al Direcției Județene de Tineret, recent numit, care este o persoană cu o moralitate îndoielnică. În documentul remis la redacție, semnat de zece preoți, se menționează că această numire este un atentat la activitatea de educator, activitate asumată și de către ei. Totodată, semnatarii îi solicită guvernului să retragă această numire rușinoasă, în caz contrar nu vor mai putea colabora cu instituția și le vor solicita organizațiilor de tineret și credincioșilor să se delimiteze de ea. După cum a mai declarat, instructorul de educație fizică, Ciprian Grosu, profesor de înot, a ajuns în fruntea DJT cu sprijinul PD-L, în locul directorului maghiar demis. Despre Grosu s-a aflat că a lucrat ca stripper la petreceri private.</p>

<h2>Cotidianul: Haromszek, nr. 5692 - 03.06.2009
<br>Organizațiile de tineret protestează. Nu este nevoie de noul director<br>
Farkas Reka</h2>
<p>Organizațiile de tineret din Trei Scaune se delimitează de colaborarea cu direcția de tineret până în momentul în care va avea loc destituirea directorului stripper, Ciprian Grosu, iar Tischler Ferenc va fi repus în funcție - au declarat conducătorii a șase organizații, în cadrul unei conferințe de presă, accentuând că declarația lor este făcută în numele a 16 mișcări de tineret.</p>
<p>Aceștia au calificat cele întâmplate drept rușinoase. Scandalul declanșat din cauza trecutului lui Ciprian Grosu aruncă o lumină proastă nu numai asupra instituției, ci și asupra PD-L, asupra ministerului și guvernului. În cadrul conferinței de presă a reieșit că au fost nevoiți să răspundă la întrebări delicate și ironice din cauza noului director. Direcția condusă de Tischler Ferenc a avut un rol important în privința reînvierii organizațiilor de tineret, au colaborat ca parteneri, au beneficiat de sprijin, instituția ocupând un rol coordonator - au accentuat cei prezenți. Trebuie să depășim și vremuri mai grele - au declarat aceștia.</p>
<p>16 organizații de tineret din Trei Scaune și-au formulat obiecțiile prin intermediul unei petiții pe care au trimis-o ministerului de resort. Deocamdată nu au primit un răspuns oficial, însă ministrul Monica Iacob Ridzi le-a declarat unor ziariști de la București: situația va fi analizată și se va lua o decizie în acest sens. Potrivit unor știri, conducătorii filialei județene a democraților liberali amenință că în cazul nedemiterii lui Ciprian Grosu, vor dispune numirea lui Dan Tănasă în funcția de director de tineret, care asediază autoguvernările maghiare cu plângerile sale.</p>
<p>Notă: alăturat, în chenar se menționează: Preoții bisericilor istorice din Sfântu Gheorghe protestează prin intermediul unei declarații față de recent numitul director al tineretului. Aceștia califică numirea individului drept un atentat la adresa activității de educație, la care s-au angajat și ei și consideră că tineretul din județ va ajunge într-un real pericol sub coordonarea lui - se menționează în declarația semnată de zece preoți, Aceștia îi solicită guvernului român să retragă numirea rușinoasă, deoarece în caz contrar nu mai pot colabora cu instituția și sunt nevoiți să-și încurajeze și adepții în acest sens.</p>

<h2>Cotidianul: Haromszek, nr. 5692 - 03.06.2009<br>
Protestatari din Trei Scaune la Târgu Mureș</h2>
<p>Peste 500 de persoane din Trei Scaune se vor deplasa astăzi, cu zece autobuze, la Târgu Mureș, pentru a participa la demonstrația de protest care va fi organizată din cauza destituirii conducătorilor maghiari de instituții. Marea adunare de protest care va începe la orele 18:00, face parte din seria acțiunilor desfășurate în luna februarie la Sfântu Gheorghe și în urmă cu două săptămâni la Miercurea Ciuc. Organizatorii mizează pe mobilizarea unei mase și mai însemnate de oameni, în comparație cu ocaziile trecute.</p>
<p>Cei din Trei Scaune se vor deplasa la marea adunare bine pregătiți, având asupra lor inscripții trilingve și bannere. Pe pancartele albastre, sub formă de scut, vor fi inscripționate în limbile maghiară, română și engleză: Autonomie europeană Pământului Secuiesc, Catalonia, Țara Bascilor și Tirolul de Sud - autodeterminarea va fi cerută prin exemplificarea acestor trei cele mai cunoscute autonomii europene. Se va preciza faptul că maghiarii doresc Integrarea și nu separarea! și, de asemenea, că vor Autonomie și nu independență. Se va atrage de asemenea atenția asupra celor 1,5 milioane de maghiari privați de drepturi. Se speră că știrea protestului și mesajul pancartelor voi ajunge la Bruxelles, chiar dacă mass-media vot trece sub tăcere cele întâmplate - au accentuat Antal Arpad și Tamas Sandor. Primarul orașului Sfântu Gheorghe i-a mulțumit puterii române pentru faptul că măsurile sale antimaghiare, adoptate în perioada care a trecut, au urgentat procesul revendicării drepturilor. El a subliniat totodată că se speră că procesul demarat va putea fi în continuare amplificat.</p>

<h2>Cotidianul: Haromszek, nr. 5692 - 03.06.2009<br>
Mamâni<br>
Simo Edmund</h2>
<p>De-a lungul istoriei noastre, au fost și momente în care copiii ne-au fost furați conștient, din rațiuni politice, pentru a fi transformați apoi în ieniceri care să lupte împotriva mamelor, taților, fraților, poporului lor.</p>
<p>Dacă ați crede că aceste vremuri ale ieniceriei au apus de mult, trebuie să vă decepționez, stimați cititori, pentru că în permanență observăm exact contrariul.</p>
<p>Întotdeauna au fost printre noi - și vor mai fi mult timp de acum înainte - minți suferinde de tulburări de identitate, lipsite de simțul măsurii, capabile în orice moment să treacă dincolo, să stropească precum apa murdară din cursul unui râu numit Istorie și să distrugă apoi cu putere, să macine malurile culturii noastre de mii de ani.</p>
<p>Aș spune acum pe scurt câteva cuvinte despre niște maghiari pe care, pentru a-i diferenția, i-am numit mamâni. Aceste viețuitoare sunt ființe cu formă umană, care deși au moștenit limba maternă maghiară, sunt, mai degrabă, români. Mulți dintre ei nu-și mai cultivă deja dulcea limbă maternă nici pe cale orală, nici în scris, iar dacă situația o cere, au și uitat-o chiar. Evidențiez doar o singură persoană, pe cel care scrie, denunță și instigă în limba română în Cuvântul liber, publicație care apare la Târgu Mureș și se autointitulează independentă și democratică. În ediția din 7 mai a.c. a acesteia am avut plăcerea să citesc scrierea lui Hajdu Gyozo - mai cunoscut sub prenumele Victor -, pe care acesta i-o recomandă cu căldură în atenție ministrului Ecaterina Andronescu.</p>
<p>Foarte cunoscutul autor scrie, denunță că participanții la Olimpiada de literatură maghiară organizată la Centrul Pedagogic Teleki din Sovata, au trebuit să întocmească un eseu în baza unui roman scris de Wass Albert - criminal de război în opinia lui Hajdu și a statului român - și a unor citate din același scriitor, ba mai mult decât atât, concurenții din Sovata, Cluj-Napoca și Miercurea Nirajului au trebuit să știe și versuri, montaje din poeziile incriminatului autor.</p>
<p>Toate acestea nici nu ar fi problemă atât de mare, pentru că spiritul competitivității trebuie educat în rândul elevilor, problema este însă - întreabă autorul - de ce abuzează pedagogii de prestigiul, de funcțiile lor, de ce au ales să umple și să infesteze mințile copiilor nevinovați, ale elevilor noștri tocmai cu ideile înfricoșătoare ale unui temut criminal de război, și, în plus, pe cheltuiala statului. Pentru că după părerea sa, operele lui Wass Albert sunt niște mizerii, de un nivel cel mule mediu, departe de ideea de europenism și în plus colcăie de idei fasciste, iredentiste, antiromânești și șovine! După care adaugă cu modestie: Ce poți să alegi dintr-un maldăr de gunoi? Și își încheie scrierea astfel: Este incredibil că în țara noastră este posibil așa ceva, că tocmai acei profesori care șunt meniți să educe buni cetățeni, infestează mințile fragede și picură în ele idei antiumane... și toate acestea pe cheltuiala statului!!!</p>
<p>Asta este, așadar, situația cu ideologia mamânilor, de ocrotire a principiilor, culturii, națiunii.</p>
<p>Are dreptate scriitorul mamân când spune că dintr-un maldăr de gunoi nu poți alege decât gunoi! Întrebarea este însă cine este tomberonul și cine sau ce este gunoiul?</p>
<p>O ultimă frază despre mamânism: apa plescăie! - pietrele rămân!</p>

<h2>Cotidianul: Csiki Hirlap (Harghita), nr. 105 - 03.06.2009<br>
Antal: prefectul încalcă legea dacă înlătură tăblițele negre</h2>
<p>Potrivit primarului de la Sfântu Gheorghe, Antal Arpad, prefectul județului Covasna, Codrin Munteanu, încalcă legea atunci când înlătură tăblița neagră din fața Prefecturii, prin care UDMR-ul protestează împotriva schimbării șefilor maghiari de instituții. Edilul a afirmat, deși există autorizație de construcție pentru tăblițele negre, amplasate de către UDMR în fața mai multor instituții din oraș, prefectul le înlătură. UDMR-ul amplasează noi tăblițe în locul celor înlăturate, iar prefectul le înlătură de fiecare dată. UDMR-ul a amplasat tăblițele negre, ca semn de protest împotriva schimbării șefilor maghiari de instituții, în fața mai multor instituții publice din oraș, printre care și în fața Prefecturii.</p>
<p>Antal Arpad a amintit totodată, atâta timp cât UDMR-ul dispune de autorizație de construcție pentru amplasarea tăblițelor respective, pentru stâlpii din fața Prefecturii, pe care este ridicat drapelul României și cel al UE, nu există autorizație de construcție. Chiar și mâine aș putea cere înlăturarea stâlpilor respectivi - a spus primarul din Sfântu Gheorghe.</p>
<p>Codrin Munteanu, prefectul județului Covasna a afirmat mai devreme că o să înlăture tăblița pe care UDMR-ul a amplasat-o în fața Prefecturii ca semn de protest împotriva schimbării directorilor maghiari. De la nici o instituție nu au demis din funcție șefi maghiari, ci șefi ai UDMR-ului - a afirmat prefectul, potrivit căruia este o diferență esențială între directorul maghiar și directorul UDMR-ului.</p>

<h2>Cotidianul: Haromszek, nr.5693 - 04.06.2009<br>
Mare adunare de protest, final de campanie la Târgu Mureș. Trebuie să trăim, să luptăm pentru Transilvania!<br>
Farcadi Botond</h2>
<p>Dacă ieri după amiază, în jurul orelor 17:30, în piața din fața sălii sporturilor din localitatea Târgu Mureș erau doar câteva sute de persoane, cu puțin înainte de ora 18:00 au început să sosească mase de oa- meni, pentru ca în final, la marea adunare de protest față destituirea conducătorilor maghiari să participe aproape 10.000 de persoane. Manifestarea a reprezentat totodată și finalul campaniei Listei Solidarității Maghiare. Participanții din județele Harghita și Covasna au fost primiți cu aplauze puternice și cu ovații. Ei au sosit tocmai în momentul intonării imnurilor ungar și secuiesc. In aer fluturau sute de drapele secuiești și ungare, protestatarii având asupra lor pancarte inscripționate în limbile engleză, maghiară, română și germană. Acum ori niciodată!, Autonomie Pământului Secuiesc, Pământul Secuiesc nu este o colonie, Românie, ne-ai promis democrație, Noi, secuii, ne-am născut aici, Să se respecte raportul etnic, Nu purificării etnice - se putea citi pe pancarte, printre care se regăseau și pancarte din zona Trei Scaune, sub formă de scut.</p>
<p>Kelemen Attila, președintele filialei UDMR Târgu Mureș, i-a salutat pe participanți în calitate de gazdă, după care au urcat pe scenă Marko Bela și Tokes Laszlo. Este posibil să venim din două direcții, dar este sigur că ne îndreptăm într-una singură - astfel și-a început cuvântarea președintele UDMR, acesta adresându-i mulțumiri lui Tokes pentru posibilitatea creării solidarității maghiare. Participanții la protest au venit din multe zone. În afara gazdelor, mai erau prezente persoane de pe Pământului Secuiesc, din zona Banatului, a Sălajului, din Partium, din Transilvania de Nord. Cu toții dorim un singur lucru - a arătat el. A amintit de sângerosul martie de la Târgu Mureș, atunci când românii au afirmat că mai bine aleg moartea decât să ne dea nouă Transilvania. Pentru Transilvania nu trebuie să se moară, pentru Transilvania trebuie să se trăiască și trebuie să se lupte - a accentuat Marko. Transilvania nu ne poate fi acordată, deoarece ea nu este a românilor. De asemenea, pentru Transilvania trebuie să și protestăm în cazul în care se dorește reîntoarcerea istoriei, Politicienii români sunt proști - și-a reiterat el opinia exprimată și la Miercurea- Ciuc - deoarece demonstrează că în această situație, un viitor stabil și liniștitor nu ni-l poate asigura decât autonomia. În cazul în care ne vom putea solidariza și vom dori același lucru, vom putea depăși actuala situație dificilă, însă pentru tot acest lucru va trebui să ne facem auzit glasul și în data de 7 iunie - a declarat Marko, în cuvântarea sa de încurajate.</p>
<p>Tokes Laszlo, primul pe Lista Solidarității Maghiare, a evocat evenimentele de la Târgu Mureș, din 1990, când a fost cât pe ce ca cei de pe Pământul Secuiesc să intre în oraș. La vremea aceea, ne-am apărat cu ajutorul țiganilor, însă în momentul de față locul secuilor este aici - a arătat el. Trebuie să rămânem oameni în neomenie și creștini în Europa în curs de secularizare, trebuie să rămânem maghiari în fața puterii române național-comuniste care promovează o politică antimaghiară - a arătat episcopul. Cel care votează lista solidarității maghiare, votează pentru autonomia teritorială a Pământului Secuiesc, pentru ceangăi, împotriva discriminării etnice, împotriva atitudinii antimaghiare și împotriva național-comunismului - a evidențiat el, după care a amintit de manifestările antimaghiare din Slovacia. El a mai accentuat: Cauza maghiară trebuie prezentată Europei. Acolo trebuie să găsim aliați în privința elaborării unei politici europene comune privind protecția minorităților.</p>
<p>Borbely Laszlo a dat citire petiției de la Târgu Mureș, în care se cere între altele autonomia teritorială a Pământului Secuiesc, repunerea în funcție a conducătorilor de instituții destituiți, după care au luat cuvântul Kelemen Hunor, președintele executiv al uniunii, Winkler Gyula, Sogor Csaba și Szilagyi Zsolt, aceștia încurajându-i pe cei prezenți și pe cei absenți să se ducă la vot. Marko și Tokes au pus împreună ștampila pe un panou care înfățișa Lista Solidarității Maghiare.</p>

<h2>Cotidianul: Haromszek, nr. 5693 - 04.06.2009<br>
De azi pe mâine. Reîncarnarea Trianonului<br>
Sylvester Lajos</h2>
<p>Se împlinesc 89 de ani de la Trianon. Reîncarnarea din titlu desemnează renașterea într-o altă formă, înfățișarea sub o formă nouă.</p>
<p>În zilele noastre tocmai despre asta este vorba. Dictatul semnat la 4 iunie 1920 , care a tranșat Ungaria istorică, a purtat în sine și a semănat, încă din momentul apariției sale, semințele otrăvite ale celui de-al II-lea război mondial, însă cel care i-a urmat, tratatul de pace de la Paris - care a lovit într-un mod extrem de nedrept și barbar în Ungaria ciuntită -, l-a și întrecut, printr-o nouă ciuntire a țării și mai ales prin trecerea Ungariei sub dominație sovietică.</p>
<p>Acum, la aproape 20 de ani de la destrămarea aparentă a regimurilor comuniste est-europene, putem constata cu stupoare că am ajuns în a treia fază a fenomenului de la Trianon, în care aici, în statele succesoare din Bazinul Carpatic, după ciuntirea țării, punerea sub stăpânire străină și nouă decenii de nerespectare a promisiunilor, stăpânii noștri - care ne privesc și azi, pe noi, maghiarii, ca pe o pradă de război, ca pe niște cetățeni de rangul al doilea - și-au fixat ca obiectiv distrugerea completă a comunităților noastre naționale. Bătăile aplicate maghiarilor în Slovacia, în Voivodina și purificarea etnică din România sunt doar niște fenomene simptomatice, obiectivul final fiind dispariția noastră completă, realizabilă prin negarea dreptului la autonomie, împiedicarea edificării sistemului de învățământ în limba maternă, expansiunea prin cupole sub formă de ceapă, slăbirea etnică a maghiarimii care trăiește compact.</p>
<p>În România ultimilor ani, părea că pot fi validate principiile fundamentale ale democrației. Evenimentele de anul acesta însă demonstrează că fala națională și intoleranța se răspândesc precum buruienile și că a început o distrugere ireparabilă a sufletelor. Spre nenorocul nostru - sperăm că este doar un fenomen trecător - nu avem alături și în spatele nostru o țară-mamă puternică. Țara ciuntiră este și acum guvernată de aceleași partide ale căror predecesori au trădat patria și țara, fă- când astfel ca tragedia Trianonului să culmineze după cum bine se știe.</p>
<p>Singura posibilitate de a opri reîncarnarea Trianonului: crearea unității maghiarimii din Bazinul Carpatic (și din vest), o reprezentanță europarlamentară puternică inclusiv numeric, pentru că fără ajutor din exterior, refugiul autonomiei etnice, administrative și teritoriale nu va putea fi înfăptuit aici niciodată.</p>
<p>Din acest motiv, la acest sfârșit de săptămână, să-i spunem și vecinului să meargă la vot.</p>

<h2>Publicația săptămânală: Szekely hirmondo, nr, 22 - 05- 11.06.2009<br>
Spuneți acum! Cum poate fi stopată colonizarea românească?<br>
Kustan M, Attila / Tinca Teddy</h2>
<p>Revesz Peter, 21 de ani, student:<br>
- Această vizibilă obrăznicie generează în rândul maghiarilor În Trei Scaune sentimente neplăcute. Nu aș putea accepta acest lucru nici dacă aș fi sigur că ai noștri conducători ar proceda la fel în cazul în care s-ar afla la putere. Românii trebuie să înțeleagă că zadarnic sunt majoritari în țară atâta timp cât în județ trăiesc în minoritate. În această situație, maghiarii sunt cei care trebuie să conducă instituțiile județului. Este important ca aici directorul să fie cunoscător și de limbă maghiară, să cunoască problemele de zi cu zi ale celor care trăiesc aici, în majoritate, și ale celor care se vor afla încă un timp în minoritate.</p>
<p>Suto Rozalia, 67 de ani, pensionară:<br>
- Nu vreau ca cineva să creadă că nutresc sentimente antiromânești, însă sunt de acord cu conducătorii noștri: acestui lucru trebuie să i se pună capăt cât mai repede. Poate că aceasta depinde și de întreprinzătorii privați, în sensul alegerii muncitorilor. Ei ar trebui să acorde atenție acestui fapt și ar trebui să fie atenți și cei care își vând locuințele brașovenilor, în loc să le vândă celor din Sfântu Gheorghe. Și în zonele rurale există cazuri în care casele de vânzare nu sunt cumpărate de maghiari. Finalul va fi românizarea satelor.</p>
<p>Serestely Marton, 78 de ani, agronom pensionar:<br>
- Nu există un pericol așa de mare. Eu am trăit vremuri și mai grele. Eu aș sfătui pe toată lumea să renunțăm la disensiuni și să ne solidarizăm noi, maghiarii. În Europa trebuie să creăm o reprezentanță puternică, însă pentru acest lucru trebuie depășită tentația obținerii funcțiilor bănoase.</p>

<p>Bokos Laszlo, 19 de ani, elev:<br>
- Ar trebui să ne susținem cu mai multă fermitate adevărul. Este nevoie de acțiuni ferme și în acest caz nu mă gândesc la violență, deoarece ea nu aduce nimic bun. Dacă ar depinde de mine, fiecare maghiar din România și-ar suspenda activitatea timp de două zile, pentru ca acest lucru să se resimtă și la București, nu doar să se râdă pe seama maghiarilor care nu fac altceva decât să organizeze mari adunări.</p>