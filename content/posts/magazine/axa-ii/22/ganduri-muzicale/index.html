---
title: Gânduri muzicale
date: 2009-08-01T00:00:00Z
year: 2009
month: 2009-08
authors:
  - axa
series:
  - AXA ANUL II
#  - Axa 22
categories:
tags:
  - Raportul Orbului
images:
  - "images/0.jpg"
featured: true
pinned: false
final: true
---
<p>Tot aflăm în fiecare zi lucruri de-a dreptul îmbucurătoare, Cel mai important este că, desigur, criza stă să treacă — nu se știe însă când; și în plus sunt unii oameni care se îndoiesc sincer că așa s-ar numi perioada de eurojaf și distrugere prin care trece țara. Aflăm cum că trebuie evitate „bisericile locale”, fiindcă acestea ar putea face „opinie separată” și în acest fel s-ar fărâma unitatea credinței creștine; așadar este necesar să „ne unim” cu celelalte creștinisme și să ne bucurăm de împlinirea unui concept din ce în ce mai des rostit: ecumenismul — de acest lucru suntem asigurați în diferite discursuri de neuitat dat și de neurmat, de către unii dintre mai marii Bisericii noastre.</p>
<p>Mai aflăm cum că lucrurile stau foarte bine, ceea ce ar trebui să ne ducă într-o stare de optimism (dacă ne gândim numai la simplul fapt că nivelul de trai a crescut așa de fulminant că a surprins toți specialiștii guvernamentali); cu alte cuvinte, mai ales pe noi cei 87 la sută de creștini ortodocși ne așteaptă cu siguranță frumoase și îmbelșugate eurovremuri ecumeniste — după ce reușim să trecem de durerea planetară a pierderii îngrozitoare pentru umanitate (desigur ne referim la megastar), se pot face legături și cu recesiunea! Desigur că noi nici nu îndrăznim să ne facem griji sau să punem la îndoială coate acestea! Căci nu ne stă în caracter să credem ceea ce vorbește lumea sau să „bârfim” că ar fi tocmai pe dos decât ni se spune — doar vedem în fiecare zi la televizor aceste știri.</p>
<p>Așa că, cei care se tem să citească revista AXA, sub cuvânt că ar fi periculoasă sau chiar fundamentalistă, se pot apropia liniștit să se convingă: noi nu vom spune nimic despre faptul că Sinodul BOR a lăsat credincioșii la voia „nefratelui” (nu a întâmplării!) indicându-le, ca o adevărată asociație a psihologilor îngrijorați, propria-le conștiință în ceea ce privește acceptarea cipurilor; la fel cum nu vom spune că același Sinod s-a îngrijorat creștinește de homosexuali și travestiți — certându-i pe intoleranții de ortodocși care protestau față de exhibiționismul manifestat în stradă de această minoritate; în cele din urmă, vom face tot ce ne stă în putere să nu se întrevadă vreo aluzie la faptul că aceia care se numesc conducătorii României batjocoresc chiar ideea de Basarabia, obținerea unei vize pentru România devenind pentru basarabeni aproape o utopie; că tot ei distrug în mod voit tot ce înseamnă valoare națională și recurg la strategii de suprimare fizică a unei populații vorbitoare de limbă română; că trăim ceea ce se poate numi doar dezastru — adică nici o vorbă despre eurofoamea care bate la ușile românilor sau despre păcăleli cu șase pe care le dă guvernul, recesiuni sau alte crize. Şi mai este ceva: AXA a fost verificată anti-tero, după cum se poate vedea ștampila pe care am aflat-o pe un plic cu reviste, care ne-a fost returnat. Adică...</p>
<p>Așa că: vom tăcea! (Poate și pentru faptul că nu ne-am obișnuit încă să strigăm: Trăiască libertatea religioasă de conștiință! și Jos obscurantismul religios creștin ortodox! Trăiască Uniunea Europeană în frunte cu...! și Jos cu tirania românească în România! șcl).</p>
<p>” Acest număr al XXII-lea al AXEI est un număr silențios (nici o întrebare „de ce?'; nimic!). Vom tăcea în 24 de pagini într-un mod cu totul fără precedent în istoria tăcutului, De fapt, s-ar putea să vă mire puțin felul în care vom tăcea fiindcă: vom tăcea în gura mare! La urmă vom murmura — doar atât cât să nu vă trezim din somn, nici pe domniile voastre și nici pe noi înșine — imnul care ne adâncește somnul: „Noi suntem români!” și firește cântecul de leagăn: „Somn ușor, BOR!”</p>
<div class="article-divider"></div>
<p><img class="img-fluid" alt="ștampila G4S" src="images/1.jpg"></p>
<p>Aceasta este ștampila celei mai puternice firme de anti-tero din lume (506.147 de angajați în 106 țări monitorizate conform site). Această ștampilă a fost aplicată pe coletele publicației noastre. Considerăm că mărturisirea credinței noastre în Hristos nu poate fi un act de terorism. Cât despre anti-terorismul sau terorismul firmei G4S, s-ar mai putea discuta. Faptul că publicația AXA este monitorizată în acest fel arată adevărata stare de fapt a „democrației” și a libertății de exprimare. Noi nu le dorim nimic.</p>