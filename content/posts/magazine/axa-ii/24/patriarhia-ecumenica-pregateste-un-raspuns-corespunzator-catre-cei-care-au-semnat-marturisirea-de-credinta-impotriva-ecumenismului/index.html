---
title: 'Patriarhia ecumenică pregătește un „răspuns corespunzător” către cei care au semnat „Mărturisirea de Credință împotriva ecumenismului”'
date: 2009-09-01T05:00:00Z
year: 2009
month: 2009-09
authors:
  - ieromonahul-fotie
series:
  - AXA ANUL II
#  - Axa 24
categories:
tags:
images:
featured: false
pinned: false
final: true
---
<p>Pentru prima oară Patriarhul Bartolomeu s-a referit clar la „Mărturisirea de Credință” spunând că semnatarii sunt „hiper-ortodocși”, „sunt însuflețiți de un zel exagerat” și că „în curând vor primi răspunsul corespunzător din partea Patriarhiei Ecumenice, pentru că aceste lucruri sunt inadmisibile”. Desigur că Patriarhul încearcă să dea o autoritate panortodoxă tacticei dialogurilor și actelor și practicilor ecumeniste. Redăm aici întregul reportaj cu pricina de pe amen.gr și apoi vom face un prim și scurt comentariu:</p>

<h2>Constantinopol, reportaj: Nikos Manghinas</h2>
<p>Ca „lucruri inadmisibile” a caracterizat Patriarhul Ecumenic Bartolomeu „Mărturisirea de Credință împotriva ecumenismului”, semnalând că în curând „frații noștri care sunt însuflețiți de o râvnă exagerată”, vor primi răspunsul cuvenit din partea Patriarhiei Ecumenice.</p>
<p>În predica sa de duminică, după Dumnezeiasca Liturghie, în Biserica „Sf. Ioan Înaintemergătorul” din Xirokrini, Vosporos, unde a slujit, Patriarhul Ecumenic a semnalat:</p>
<p>„Suntem recunoscători Dumnezeului părinților noștri pentru că ne-a învrednicit să ne naștem în această Biserică, să ne botezăm în cristelnița Bisericii Ortodoxe și să păstrăm această credință mântuitoare a Bisericii Ortodoxe nefalsificată și nedivizată. De multe ori, după cum cunoașteți, există așa-numiții „hiper-ortodocși”(mai ortodocși), care condamnă Patriarhia noastră și alte Biserici Ortodoxe, pentru că întrețin dialoguri cu frații noștri neortodocși, pentru că avem diferite contacte cu ei și schimburi de vizite.</p>
<p>Şi cum ar putea fi altfel în secolul XXI, să rămânem izolați în carapacea noastră, fiecare cu autarhie și înfumurare, fără a comunica, fără a dialoga, fără a da mărturia Credinței noastre Ortodoxe?</p>
<p>Recent, acești frați ai noștri care sunt însuflețiți de o râvnă exagerată au pus în circulație în Grecia o „Mărturisire de Credință”, în care, nici mai mult, nici mai puțin, spun că cei care nu semnează această mărturisire, cei care au dialoguri și contact cu eterodocșii, automat se așează pe ei înșiși în afara Bisericii. Le mulțumim mult că ne-au așezat în afara Bisericii (ne-au „desbisericit”). În curând vor primi răspunsul corespunzător din partea Patriarhiei Ecumenice, deoarece aceste lucruri sunt inadmisibile.</p>
<p>Când întreaga Biserică Ortodoxă, și nu doar Patriarhia Ecumenică, ci prin Sinod Panortodox hotărăște să întrețină dialoguri teologice și să aibă contact cu eterodocșii pentru ca să aflăm unde ne întâlnim și cum am putea să revenim la unitatea credinței primului mileniu, când – zic - toți ortodocșii, Bisericile Oficiale, în Sinod hotărăsc în favoarea acestor dialoguri, cum poate o persoană sau mai multe persoane să se dezică de aceste hotărâri ale Sinoadelor Bisericilor lor și să condamne Sinoadele și pe Întâistătători că s-au îndepărtat (au alunecat) din credința ortodoxă?”.</p>
<p>În Sfânta Biserică a Înaintermergătorului Ioan s-au aflat ierarhi ai Tronului Ecumenic, egumenul Mănăstirii athonite Vatopedi - Arhimandritul Efrem, ambasadorul Alexis Alexandris, Consulul Greciei în Constatinopol - Nicolaos Sapountzis, o mulțime de credincioși din Grecia, din Cipru și din multe țări, chiar și din îndepărtata Noua Zeelandă.</p>

<h2>Scurt comentariu al blogului nostru:</h2>
<p>1. „Mărturisirea de Credință” i-a tulburat din prima clipă pe ecumeniști. Era evident că mai devreme sau mai târziu însuși Patriarhul se va ocupa cu această importantă mișcare a multor clerici și laici luptători.</p>
<p>2. Din nefericire, în locul părăsirii liniei ecumeniste, Patriarhia arată că este gata pentru o poziție dură față de toți cei ce au semnat „Mărturisirea de Credință”. Ce va conține cu adevărat „răspunsul corespunzător” pe care „curând” ni-l va da Patriarhia Ecumenică?</p>
<p>3. Încercarea de a arăta că toate Bisericile Ortodoxe sunt într-un deplin acord cu dialogurile este eșuată. Şi întrebăm: Sunt de acord Bisericile Ortodoxe cu rugăciunile în comun care au loc pe perioada dialogurilor? Sunt de acord Bisericile Ortodoxe cu încălcarea Dumnezeieștilor și Sfintelor Canoane (despre rugăciunile în comun ș.a.)? Patriarhul Bartolomeu a uitat de hotărârea Sinodului Bisericii Bulgare de a nu participa la lucrările Comisiei Mixte de Dialog în Cipru? Şi în plus: Cine a dat Sinoadelor infailibilitate de tipul „infailibilității papale” și a interzis credincioșilor să creadă altfel decât Sinoadele, atunci când sunt încredințați de „devierea în Credință” (a Sinoadelor)?</p>
<p>4. Şi în final: A citit bine Patriarhul numele episcopilor, clericilor și laicilor care au semnat „Mărturisirea de Credință”? Pe toți aceștia îi consideră într-adevăr ca „hiper-ortodocși” și ca având „un zel exagerat”?</p>
<p>(Preluat de pe blogul grecesc <a class="text-decoration-underline" href="http://thriskeftika.blogspot.com" target="_blank">http://thriskeftika.blogspot.com</a>)</p>

<h2>Octombrie ecumenist</h2>
<p>Luna octombrie ce se apropie abundă în activitate ecumenistă. În prima jumătate a lunii va veni în Creta plenul Comisiei „Credință și Ordine” din cadrul Consiliului Mondial al Bisericilor în prezența Patriarhului Bartolomeu. În a doua parte a lunii, se va întruni în Cipru Comisia Mixtă de Dialog Teologic între Ortodocși și Catolici, probabil în prezența Papei Benedict.</p>
<p>Atât dezbaterea referitoare la posibilitatea unirii „Bisericilor” în Creta („Chemați la o singură Biserică” este tema întrunirii), precum și pregătita recunoaștere a primatului papal în Cipru ne provoacă o deosebită neliniște.</p>
<p>Din nefericire, ecumeniștii continuă irezistibili în mersul lor, discutând în cadrul C.M.B. (Consiliului Mondial al Bisericilor) cu „Biserici” care s-au înstrăinat desăvârșit de învățătura creștină (căsătoriile între homosexuali și hirotoniile de femei și de homosexuali sunt doar câteva în imensitatea deviațiilor protestante și sunt gata să accepte interpretările catolice referitoare la primatul papei.</p>
<p>Ecumeniștii pășesc din ce în ce mai rapid pe drumul alunecos ce duce departe de credința și de trăirea ortodoxă. Poporul credincios îi urmărește cu agonie. Nu mai sunt puțini cei care zi de zi pun problema unei poziții mai severe vis-a-vis de ecumeniști, care ar putea să-i conducă spre un schimb de direcție sau, cel puțin, ar proteja pleroma Bisericii de panerezia ecumenismului. Un lucru este sigur: fiecare pas al ecumeniștilor spre papa sau spre ereticii protestanți epuizează limitele răbdării poporului credincios, care refuză să accepte actele și practicile ecumeniștilor.</p>
<p>(Preluat de pe blogul grecesc: <a class="text-decoration-underline" href="http:// thriskeftika.blogspot.com/2009/08/blog-post_31.html" target="_blank">http:// thriskeftika.blogspot.com/2009/08/blog-post_31.html</a>)</p>