---
title: Pericolul dictaturii masonice
date: 2009-10-01T04:00:00Z
year: 2009
month: 2009-10
authors:
  - mircea-dafinoiu
series:
  - AXA ANUL II
#  - Axa 26
categories:
tags:
images:
  - "images/0.jpg"
featured: false
pinned: false
final: true
---
<blockquote class="blockquote">
  <p class="mb-0  fst-italic">„Tendința din ce în ce mai vizibilă a masoneriei de a acapara toate funcțiile importante în stat reprezintă un pericol pentru România.”</p>
  <footer class="blockquote-footer">Radu Timofte, fost director SRI</footer>
</blockquote>

<p>Cu doar câteva zile în urmă, împărtășeam impresii despre mersul politicii cu un fost om de afaceri căzut în mizerie. Recunosc că discuțiile despre politică au ajuns să nu-mi mai stârnească nicio emoție. Însă, de această dată totul era altfel, pentru că concluzia conversației a fost punctată ferm de interlocutorul meu: „România o să fie laboratorul de testare pentru prima dictatură masonică”. Din discuții am înțeles că pregătește prăbușirea Guvernului, organizarea parlamentară urmează să fie schimbată. Președintelui îi va fi imposibil să numească un nou premier și va recurge la dizolvarea Parlamentului. Vor urma alegeri anticipate după noua ordine constituțională, iar majoritatea care se va forma va fi una prin excelență masonică. Astfel, se va marca finalul democrației de pe la noi. Oricum, nici un om lucid la minte nu dă doi bani pe o democrație anemică, dar, totuși, de aici și până la a preda țara pe mâna unei elite a răului este o distanță dureros de mare. M-a cam răvășit discuția asta și am început să mă documentez pentru a-mi lămuri situația. Între timp, pe scena politică au avut loc mutări care n-au făcut decât să confirme previziunile interlocutorului meu. Ba mai mult, masonii kaki au început să cerșească pe față atenția autorităților.</p>

<h2>Masonii vor mai multă putere</h2>
<p>Până anul trecut, cu excepția unor mici disidențe, masoneria se structura în trei mari forțe: Marea Lojă Națională din România (MLNdR) - condusă de Eugen Ovidiu Chirovici, în gruparea acestuia intrând cei mai mulți și cei mai influenți masoni, Marea Lojă Națională Unită din România (MLNUR) — păstorită de Bartolomeu Constantin Săvoiu și Marea Lojă Națională a României (MLNaR) - Viorel Dănacu. Gruparea lui Săvoiu a fost decimată de scandaluri interne, în spatele cărora s-ar ascunde, conform unor surse masonice, capul MLNdR, Chirovici. Chiar și astăzi, masonii rămași MLNUR sunt buimăciți și nu mai știu cine este șeful lor, Marea Lojă Națională a României, condusă de Dănacu, a reușit să câștige o oarecare influență prin intrarea în cercul de interese a lui Sorin Ovidiu Vântu și formațiunilor pseudo-sindicaliste de pe la noi. Acum, Dănacu își cere prețul și se pare că vrea mai mult acces la structurile puterii.</p>
<p>De-a lungul timpului, s-au scris multe despre maiorul „mare maestru” Viorel Dănacu, el find acuzat că nu este altceva decât un șarlatan și că nu reprezintă adevărata masonerie. Nu știu cât de șarlatan este, dar știu sigur că gruparea masonică pe care o conduce nu este băgată în seamă de marea familie a burtoșilor cu șorțulețe. Ofițerul a racolat câțiva francmasoni de grade inferioare și a pus-o de o organizație, chipurile să le dea peste nas masonilor din curtea PSD - PNL. N-au găsit atenție decât la PD-L, dar n-au reușit să facă mare brânză, pentru că și aici s-au trezit într-o poziție infiltrată din belșug cu elemente masonice din grădina PSD.</p> <p>Astfel, Marele Consiliu al Marii Loji Naționale a României (MLNR — gașca lui Dănacu) a decis în cadrul reuniunii prilejuite de deschiderea anului masonic, retragerea sprijinului acordat instituțiilor fundamentale ale statului, inclusiv pentru Președinție și Guvern. „Până astăzi, Marea Lojă Națională a României a declarat și a susținut Președinția, Guvernul României, dar din păcate, în toți acești ani și-au manifestat o ignoranță față de instituția francmasonică. Astfel, s-a hotărât în această dimineață în Marele Consiliu retragerea totală a sprijinului față de toate instituțiile fundamentale ale statului, unde intră inclusiv Președinția și Guvernul”, a declarat, recent, Marele Maestru al acestei grupări masonice, Viorel Dănacu. Acesta a mai spus că MLNR nu dorește să fie „părtaș la haosul și hoția care din păcate se instalează în toate instituțiile statului”. „Maestrul” a omis să spună cum au pus masonii osul la treabă în sprijinul autorităților.</p>
<p>„Artizanul acestei declarații a maestrului Dănacu pare să fie Iliescu, care însă riscă să atragă masoneria într-o competiție electorală, la finalul căreia, dacă Băsescu va câștiga, poziția Masoneriei va intra într-un con de umbră”, după cum arată senatorul Urban Iulian.</p>
<p>Sunt mulți masoni care consideră că acest lucru nu trebuia să se întâmple, în condițiile în care doar vechii venerabili au avut afaceri prospere pe vremea guvernărilor PSD, iar lupii tineri nu au apucat încă nimic și riscă acum, prin poziționarea oficială a șefilor masoni în rândurile electorale ale PSD să rămână definitiv în afara jocurilor care se vor face din 2010 înainte. Este de așteptat în acest context să apară voci în masonerie care să se delimiteze de această inițiativă a Maestrului Dănacu.</p>
<p>Din declarațiile lui Urban am priceput că masonii lui Dănacu s-au dat cu PSD. Dar în acest partid este deja o aglomerație sufocantă de masoni din gruparea lui Eugen Ovidiu Chirovici, pe care Dănacu îl urăște de moarte. Să se fi împăcat masonii? Nici vorbă. Se pare că grosul masoneriei române a trecut în tabăra lui Băsescu, iar ceilalți s-au făcut, cel puțin temporar, social-democrați.</p>

<h2>Masonii care ne conduc</h2>
<p>De fapt, indiferent de structura masonică de care aparțin, purtătorii de șorțulețe au făcut casă bună cu toate guvernările de pe la noi. Cei mai mulți premieri, fiind masoni sau marionete masonice. Petre Roman a condus primele două guverne postdecembriste. Mason de nivel înalt, intens susținut de Marele Oriental Franței și de lojile italiene, Petre Roman participă activ în septembrie 1990 la întâlnirile cu Marele Suveran al masoneriei italiene, Elvio Schubba. Un document inedit, publicat în 1990, demonstrează apartenența sa la masonerie. Este vorba despre o scrisoare care îi poartă semnătura, alături de mențiunea strict secret, adresată ca de la frate la frate, ambasadorului României la Cairo, Ion Angelescu. „Sunteți autorizat”, scrie Petre Roman, „ca imediat după primirea la președintele Mubarak, să îl asistați la ceremonia afilierii în loja Memphis-Misraim din Cairo pe trimisul nostru, fratele Gelu Voican, adept al Ordinului nostru cu gradul de Cavaler Kadosh, în Loja de Rit scoțian, rectificat și acceptat în care ați primit Lumina”. Fratele Gelu Voican la care face referire ordinul lui Roman este nimeni altul decât Gelu Voican Voiculescu. Acesta ocupa pe atunci funcția de viceprim-ministru, adică era adjunctul lui Roman. Deputatul Vasile Matei a dezvăluit ulterior, în februarie 1998, că Petre Roman și Adrian Năstase (ministru de externe în al doilea guvern Roman) nu fac parte din aceeași lojă masonică, dar sunt amândoi francmasoni.</p>

<h2>Convertirea lui Vasile la masonerie</h2>
<p>Din 1998 până în 1999, România are un alt prim-ministru mason, dar provenit de pe o altă filieră: Radu Vasile. După ce se convertește peste noapte la catolicism și intră în masoneria italiană, Radu Vasile are o ascensiune subită. Se remarcă prin mai multe „performanțe” în premieră în România. Spre exemplu, este primul român care ocupă o poziție de conducere în organismele europene, devenind vicepreședinte al Adunării Parlamentare a Consiliului Europei. O altă premieră a premierului Radu Vasile este vizita Papei în România. Relațiile sale cu lojile italiene și cu Opus Dei (sectă teroristă din interiorul Bisericii Catolice) îl fac să susțină curentul masonic ecumenist din cadrul Bisericii și să intermedieze, în mai 1999, prima vizită realizată de un Suveran pontif într-o țară ortodoxă, după schisma religioasă din anul 1054. Cu această ocazie, Patriarhia Română primește de la Opus Dei o donație în valoare de 200.000 de dolari pentru construirea Catedralei Mântuirii Neamului. Relațiile sale de înalt nivel cu masoneria italiană fac să fie și primul român primit în audiență privată de Papa Ioan Paul al II-lea (care și el a fost mason), nu o dată, ci chiar de patru ori. De altfel, Radu Vasile este cel care a tradus în limba română Biografia Papei Ioan Paul al II-lea.</p>

<h2>Isărescu, cel mai tare mason de pe la noi</h2>
<p>Între 1999 și 2000 Guvernul României este condus de un alt mason recunoscut, Mugur Isărescu. Într-un mod inexplicabil pentru cei care nu cunosc apartenența sa la masonerie, Mugur Isărescu este de 17 lungi ani guvernator al Băncii Naționale a României, poziție pe care a rămas în ciuda schimbărilor de pe scena politică românească. Puțini știu faptul că Mugur Isărescu a fost menținut pe această poziție la presiunile unor organisme financiare mondiale, care au amenințat că își retrag împrumuturile acordare României, de fiecare dată când s-a pus problema schimbării din funcție a lui Isărescu. Explicația acestei susțineri trebuie căutată în perioada cât acesta a lucrat la Institutul de Economie Mondială din București. Datorită acestei poziții, Isărescu mergea deseori în SUA încă dinainte de 1989. Acolo a fost racolat de Consiliul pentru Relații Externe (Council of Foreign Relations) care avea nevoie să-și implanteze în România un om pe care să se poată baza. După evenimentele din decembrie 1989 Isărescu a fost imediat activat. A petrecut o scurtă perioadă ca reprezentant comercial al României la Ambasada din Washington, apoi a devenit guvernator pe viață al Băncii Naționale. Misiunea sa era să se asigure că România va face împrumuturi înrobitoare, care să o facă dependentă de organismele financiare internaționale: Banca Mondială, Banca Europeană de Investiții, Banca Europeană pentru Reconstrucție și Dezvoltare și Fondul Monetar Internațional. Și-o îndeplinește peste așteptările stăpânilor săi. Dintr-o țară care în decembrie 1989 nu avea deloc datorii, România are în iulie 2008 datorii externe declarate de 45,364 miliarde de euro. Puțini știu și că Mugur Isărescu este membru al grupării masonice care face jocurile în economia mondială — Comisia Trilaterală. De altfel, Isărescu a avut grijă să se înconjoare la BNR de mulți masoni. Cel mai evident exemplu este cel al lui George Virgil Stoenescu, membru în Consiliul de administrație al Băncii Naționale, dar și Mare Secretar General al Consiliului de grad 33 al Ritului Scoțian din România. Este deja de notorietate faptul că Adrian Năstase, prim-ministru al României între 2000 și 2004 este mason de grad 33, cavaler de Malta și face parte din Clubul Rotary. Într-un interviu din anii '90, Adrian Năstase vorbește despre faptul că este cavaler de Malta, lucru pe care îl menționează și în CV-ul postat pe site-ul Parlamentului. Eugen Ovidiu Chirovici, actualul Mare Maestru al Marii Loji Naționale, a fost consilier pe probleme economice în cabinetul lui Adrian Năstase.</p>

<h2>Băieții deștepți din curtea lui Tăriceanu</h2>
<p>La fel stau lucrurile și cu fostul prim-ministru, Călin Popescu Tăriceanu. Se știe că acesta este ful adoptiv al masonului Dan Amedeo Lăzărescu, desemnat în 1990 Suveran Mare Comandor al Supremului Consiliu de Rit Scoțian Antic și Acceptat al României. Teoria neimplicării masoneriei în politică este un basm de adormit copiii, dacă ținem cont doar de faptul că Dan Amedeo Lăzărescu este unul dintre cei care au reînființat Partidului Național Liberal după 1989 și a deținut funcția de vice-președinte al PNL timp de șapte ani. Pe vremea când Tăriceanu era ministru al industriei și comerțului în guvernul Ciorbea, l-a ales ca PR pe un coleg de masonerie, Corneliu Vișoianu, conducătorul Marii Loji a României. La rândul lui, Corneliu Vișoianu este foarte bun prieten și partener de afaceri cu Bogdan Buzoianu, mason în Loja Alpina din Elveția și Pro Mare Maestru în Marea Lojă a României, unul dintre „băieții deștepți” din afacerile cu energie electrică, patron la Energy Holding și protejat al premierului Tăriceanu. Valeriu Stoica, vicepreședinte al PNL până în 2001 și președinte PNL în perioada 2001-2002; a declarat, de altfel, că Tăriceanu este membru al Marii Loji a României și că a încercat să îi racoleze pe toți liderii PNL în această grupare.</p>

<h2>Stolo se jură că n-are șorțuleț</h2>
<p>în perioada 1991-1992, povestește că a fost curtat de Marea Lojă a României, din care face parte Tăriceanu: „Îmi amintesc că acest domn Vișoianu a venit la mine și mi-a propus să intru într-o lojă masonică. I-am zis să mă lase în pace cu prostiile”. Puțin probabil ca Stolojan să fi refuzat totuși pactul cu masoneria, fie ea a lui Chirovici, fie a lui Vișoianu. Cert este că în perioada cât a fost prim-ministru s-a remarcat prin eforturile de a distruge economia românească alături de guvernatorul Băncii Naționale, masonul Mugur Isărescu. De altfel, Stolojan a fost ulterior angajat la Banca Mondială.</p>

<h2>Masoni de neclintit</h2>
<p>Unul dintre cei mai vechi masoni cu funcții în diverse guvernări este Sorin Frunzăverde. Într-o emisiune difuzată de Realitatea TV, el a recunoscut că este mason. Aceasta l-a făcut de nelipsit în majoritatea guvernelor masonice de după '89: ministru al Mediului în Guvernul Ciorbea, ministru al Turismului în Guvernul Radu Vasile și de două ori ministru al Apărării în Guvernele Isărescu și Tăriceanu, Apoi, când nu a mai fost ministru, Sorin Frunzăverde a primit o călduță poziție de deputat în Parlamentul României și mai nou este europarlamentar.</p>
<p>Masonul Victor Babiuc apare și el constant în guvernele postdecembriste, când la un minister, când la altul. Ministru de Justiție în al doilea guvern Roman, ministru de Interne în Guvernul Stolojan, ministru al Reformei în 1998, de trei ori ministru al Apărării în Guvernele Ciorbea, Isărescu și Radu Vasile. Ca și Frunzăverde, cât nu a fost ministru a fost deputat, iar din 2005 a fost numit președinte al Camerei de Comerț și Industrie a României, poziție pe care a ocupat-o până în 2007. Despre apartenența lui la masonerie s-a discutat și în Camera Deputaților în 1998. Deputatul Petre Țurlea afirma atunci, contestând ridicarea colonelului Nicolae Alexandru, senator de Prahova, la rangul de general de brigadă: „Domnul Nicolae Alexandru intră în PD în 1992. În perioada 1992-1996, este deputat din partea PD; din 1996, senator din partea PD. Domnul Nicolae Alexandru intră în masonerie în 1997. Tot domnul Nicolae Alexandru este ridicat la gradul de general, în 1998, în timp ce ministru al apărării naționale este domnul Victor Babiuc, și el membru al PD, și el membru al masoneriei.”</p>

<h2>Externele, internele și justiția, rezervate pentru masorii</h2>
<p>Din cei nouă miniștrii de externe care au activat până în prezent se știe cu certitudine că șapte sunt masoni, Adrian Năstase a fost ministru de externe atât în guvernul Roman, cât și în guvernul Stolojan. L-a urmat, în guvernul Văcăroiu (1992-1996), Teodor Meleșcanu, coleg de lojă cu Dinu Patriciu și Călin Popescu Tăriceanu. L-a urmat Andrei Pleșu, care a rămas în această funcție preț de două guvernări. Guvernul Ciorbea (1996-1997) l-a avut ca ministru de externe pe Adrian Severin și el membru al francmasoneriei. În guvernul lui Isărescu, i-a urmat masonul Petre Roman. Un alt mason, Mircea Geoană a devenit apoi ministru de externe în guvernul Năstase, Mihai Răzvan Ungureanu, ministru de externe între 2004 și 2007 aparține tinerei generații și a fost format din familie în spiritul masonic. Tatăl său, prof. dr. Ștefan Ungureanu este și el mason și a ocupat poziția de viceprimar al municipiului Iași. Și cum masoneria nu își uită oamenii în care investește, în noiembrie 2007, când nu a mai fost ministru, Mihai Răzvan Ungureanu a fost propus ca director al Serviciului de Informații Externe, funcție pe care o ocupă și în prezent.</p>
<p>La fel stau lucrurile la Ministerul de interne: Victor Babiuc (Guvernul Stolojan), Doru Ioan Tărăcilă (Guvernul Văcăroiu), Ioan Rus (Guvernul Năsta- se) apar toți trei pe listele de membri ai Marii Loji Naționale.</p>
<p>Un alt mason declarat, Ion Caramitru a fost Ministru al Culturii timp de trei guverne: Ciorbea, Radu Vasile și Mugur Isărescu. Ministrul justiției din guvernul Văcăroiu, Gavril Iosif Chiuzbaian este și el mason. A fost decorat cu cea mai înaltă distincție a Supremului Consiliu al Ordinului Masonic Român, „Al. I. Cuza Princeps”. Ioan Talpeș, fost ministru de stat pentru coordonarea activităților din domeniile apărării naționale, integrării europene și justiției este și el mason. La fel, Dan Ioan Popescu, ministrul industriei, economiei și comerțului din guvernul Năstase.</p>

<h2>Cum l-au ucis masonii pe Antonie Iorgovan</h2>
<p>Fără îndoială că cel mai incomod personaj pentru masoneria română a fost Antonie Iorgovan, „părintele constituției”.</p> <p>Conflictul lui cu masoneria, de altfel de neexplicat, a început în martie 2006, Referindu-se la implicarea „fraților” în politică, Iorgovan declara într-o conferință de presă: Demisia lui Năstase este o demisie întârziată, Ar fi trebuit să se producă mai de mult. „Demisia lui Năstase este începutul sfârșitului pentru anumiți oameni și un anumit mod de a face politică în PSD și în alte partide. Năstase și gașca lui sunt expresia de cumetrie dintre politică și mătușa Tamara. Criteriul de apartenență la această gașcă a fost în primul rând homosexualitatea, în al doilea rând - masoneria și în ultimul rând - infracționalitatea. Cum por fi numite persoanele care se ocupă cu traficarea funcțiilor, dacă nu infractori?”</p>
<p>El a indicat și nume: „Unii din membrii Guvernului condus de Năstase, precum Ilie Sârbu (la acea vreme vice-președinte al PSD și fost ministru al agriculturii, n.n.), Eugen Bejenariu (senator PSD n.n.), Șerban Mihăilescu (fost secretar general al guvernului Năstase n.n.), Gabriel Oprea, iar în teritoriu este încrengătura de la Caraș-Severin, în frunte cu Ion Mocioalcă. Mai sunt cei cărora li se spunea Miki Șpagă sau Șpagaton (fostul ministru al turismului Dan Matei Agathon n.n.).”</p>
<p>Într-o conferință de presă, Iorgovan revine cu noi dezvăluiri despre Ilie Sârbu: „categoric mi s-a confirmat că este mason. Păi, dacă este mason, și Frunzăverde este tatăl lor și ei merg în genunchi, cum pot ei să fie vreodată adversari politici și să sară la gâtul lui Frunzăverde? Sârbu este mâna dreaptă a lui Frunzăverde și va trebui să aleagă dacă face politică sau îi duce tava șefului de cuib”. Au urmat reacții vehemente. Ilie Sârbu a spus chiar că „îl ia de păr și-l bate în plenul Senatului, să-l vadă toată lumea”. Eugen Bejinariu că „Iorgovan mai vorbește în calitate de membru PSD doar ca urmare a îngăduinței de care a dar dovadă Adrian Năstase”. Ion Iliescu l-a amenințat cu „judecata în Consiliul de Integritate Morală”. Aici trebuie făcură o precizare importantă: și lojile masonice au astfel de Consilii în care membrii care își încalcă jurămintele sunt judecați și condamnați, uneori chiar la moarte.</p>

<h2>Tratat cu cancer</h2>
<p>Cert este faptul că Iorgovan a declarat un război fățiș masoneriei atunci când a afirmat: „Ori eu, ori ei. Am constituit consiliul de onoare care va judeca toate cazurile. Dacă debarcarea lui Năstase nu este urmată și de alte debarcări, nu am făcut nimic. Gașca pătaților, așa cum îi spun eu, ar fi bine să-și pregătească glonțul pe țeavă, că numai așa mă vor putea opri. Ar trebui să-și anunțe killerii că de acum încolo va fi care pe care”.</p>
<p>Lui Iorgovan nu i-au fost trimiși killerii, ci un cancer. După moartea sa, Adrian Păunescu afirma la Antena 1: „Antonie Iorgovan mi-a mărturisit în mai multe rânduri convingerea sa că a fost iradiat. Era incomod, genul de om care deranja”.</p>
<p>Aceleași informații apar și în alte surse, puține, de altfel și nepreluate de presă, deși sunt de o gravitate excepțională: „În cadrul unei discuții cu câteva colege din Parlament, Iorgovan spunea că a câștigat, măcar episodic, o bătălie grea, scrie Civic Media. Era bucuros de victoria sa în fața cancerului, dar, în același timp, era convins că nu boala îl răpune treptat, ci complotul criminal. „Mă bucur că înving nu boala, ci răul pe care mi l-au făcut alții” — a mărturisit Iorgovan. Întrebat de colege ce vrea să spună, de fapt, prin aceste cuvinte, senatorul a explicat că e conștient de faptul că o astfel de boală este fatală. În cele din urmă, senatorul a pus punctul pe „i”: „Păi nu vi se pare ciudat că toți care am fost la revoluție avem acum probleme? Cu toți se întâmplă ceva rău. M-au iradiat!”</p>
<p>Iorgovan a mai făcut astfel de afirmații și la un talk-show difuzat de B1 TV: „Boala mea, după toate calculele doctorilor, a plecat de la o iradiere… Deci, cândva, mi s-a pus o bucățică de uraniu, nu mai mult, am întrebat și eu cât trebuie… atât, o bucată de uraniu, pe care ți-o pot atașa pe un scaun când te duci la o conferință”.</p>
