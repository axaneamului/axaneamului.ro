---
title: Poporul credincios așteaptă de la ierarhii Greciei un răspuns patristic către Patriarhul Bartolomeu
date: 2009-10-01T12:00:00Z
year: 2009
month: 2009-10
authors:
  - ieromonahul-fotie
series:
  - AXA ANUL II
#  - Axa 26
categories:
tags:
images:
featured: false
pinned: false
final: true
---
<p>După scrisoarea Patriarhului Bartolomeu către Arhiepiscopul Ieronim referitoare la „Mărturisirea de Credință împotriva ecumenismului” și scrisoarea Mitropolitului Pergamului (Ioannis Zizioulas) către toți ceilalți mitropoliți, Ierarhia Bisericii Greciei va trebui în mod obligatoriu să ia o poziție și niște hotărâri față de deschiderile filocatolice și ecumeniste ale patriarhului și ale celor dimpreună cu el.</p>
<p>Poporul credincios așteaptă un puternic răspuns de împotrivire întemeiat pe Sfinții Părinți la amenințările patriarhale și o poziție clară și lipsită de ambiguitate a ierarhilor Greciei referitoare la dialogul cu catolicii.</p>
<p>Cei trei ierarhi din Biserica Greciei care au semnat „Mărturisirea de Credință împotriva ecumenismului” (mitropoliții de Pireu, Kithire și Etolia), dar și alții care nu au semnat, dar în mod sigur nu sunt de acord cu linia ecumenistă a lui Bartolomeu trebuie să ceară fără ambiguitate Ierarhiei condamnarea ecumenismului, retragerea Bisericii Greciei din dialogul cu catolicii în Cipru (după cum deja a făcut-o Biserica Bulgariei) și să reafirme lui Bartolomeu faptul că rămân statornici pe linia patristică a credinței ortodoxe refuzând să se supună activității lui filocatolice.</p>
<p>Poporul credincios așteaptă un răspuns clar și lipsit de ambiguitate către ecumeniștii din Fanar (Constantinopol). Dacă acest răspuns nu va exista, poporul se va umple de deznădejde și frustrare pentru păstorii săi, iar ecumeniștii vor redobândi îndrăzneală.</p>
<p>sursa: <a class="text-decoration-underline" href="http://thriskeftika.blogspot.com" target="_blank">thriskeftika.blogspot.com</a> – blogul unui teolog grec.</p>
