---
title: Basarabia noastră, cea de totdeauna
date: 2009-11-16T00:00:00Z
year: 2009
month: 2009-11
authors:
  - stefan-plamadeala
series:
  - AXA ANUL II
#  - Axa 27
categories:
tags:
  - Basarabia noastră cea de totdeauna
images:
  - "images/0.jpg"
featured: false
pinned: false
final: true
---
<h2>Alegeri, Alegeri!</h2>
<p>În sfîrșit a avut loc și cea de-a doua tentativă de alegere a președintelui, care a eșuat ca și existența sinistră a celor ce joacă în mascarada „De-ale democrației” din Basarabia. Comuniștii au rămas fermi în decizia de a nu vota candidatul „europenașilor”, astfel vom avea bucuria de a asista la noi alegeri anticipate.</p>

<h2>Comuniștii se răzbună pe Alianța pentru Integrare Europeană: alegerea președintelui a eșuat</h2>
<p>Mistuiți de febra electorală comuniștii nu și-au dar votul pentru Marian Lupu, singurul candidat la postul de președinte al R. Moldova. El a acumulat 53 de voturi, număr egal cu deputații care au votat, În momentul desfășurării alegerilor, deputații PCRM au fost închiși într-o sală, din teamă ca nu cumva vreunul din ei să-și dea votul pentru candidatul Alianței pentru Integrare Europeană (AIE), evitând astfel anticipatele și aprofundarea crizei economice.</p>
<p>Pentru a doua oară alegerea președintelui R. Moldova a eșuat, AIE nu a reușit să obțină cele opt voturi necesare de la PCRM. Mihai Ghimpu, spicherul Parlamentului și președinte interimar al țării, va trebui să dizolve Parlamentul și să anunțe noi alegeri anticipate. Cu toate acestea el a declarat că „decizia PCRM de a nu participa la votare nu este decizia care ne va hotărî viitorul”. Situația creată nu este nouă pentru Moldova. La 20 mai și 3 iunie a.c. cele trei partide din opoziție - PL, PLDM și AMN - au contestat rezultatul alegerilor și au boicotat ambele tentative de alegere a președintelui, provocând anticipate. Voronin mai are, însă, încă un motiv de răzbunare. El a declarat de nenumărate ori că foștii colegi de partid ai lui Lupu nu-i pot ierta „trădarea”, de aceea, nici nu se pune în discuție ca cineva să-l voteze. În acest sens și comunista Maria Postoico a precizat că „ar fi o trădare față de alegători să votăm candidatura AIE. Noi nu vindem patria”.</p>
<p>Dumitru Diacov a anunțat că PD va merge singur la anticipate, iar prim-ministrul Vlad Filat a spus că este prematur să se discute cu cine va face alianță PLDM la alegerile anticipate din 2010. Prioritară este modificarea Legii Bugetului 2010, pentru că acesta nu include cheltuieli pentru un nou scrutin. Marian Lupu a subliniat că prioritatea AIE până la alegerile anticipate este de a adopta modificări în Constituție, în urma cărora președintele va fi ales cu 50+1 voturi sau în urma unui scrutin universal. (Timpul)</p>

<h2>Unitate (libertate, egalitate, fraternitate) și multe altele</h2>
<p>Prim-ministrul Vlad Filat declară cu tărie că AIE a dat dovadă de multă unitate și că „R. Moldova va reuși”. Vor fi avînd ei unitate în interesele meschine, dar iarăși se face confuzia între propriul buzunar și „reușita națională”.</p>

<h2>Vlad Filat: PCRM a fost deranjat de unitatea Alianței pentru Integrare</h2>
<p>Deputatul PLDM, Vlad Filat, a declarat în plenul Parlamentului că decizia PCRM nu face altceva decât să intensifice eforturile Alianței pentru Integrare Europeană în realizarea angajamentelor asumate.</p>
<p>„Argumentele PCRM sunt sterile și lipsite de sens, pe ei de fapt îi deranjează unitatea noastră. Sunt sigur că noi vom reuși, că R. Moldova va reuși, pentru că acest drept ne aparține, iar cei care încearcă să ne încurce, nu vor avea nicio șansă”, a declarat Filat.</p>
<p>În același timp, Filat a ținut să mulțumească colegilor din AIE pentru dovada de înțelepciune și acțiuni comune, „Îi mulțumesc și domnului Lupu, pentru că am fost martori ai încercărilor de a dezbina AIE, dar prin modul în care a procedat Marian Lupu, a făcut ca această alianță să reziste”, a mai declarat Filat. (Jurnal de Chișinău)</p>

<h2>Un alt președinte jucător (de fotbal)</h2>
<p>Evident că M. Ghimpu ar fi avut o carieră aducătoare de mai mult bine dacă și-ar fi schimbat meseria și ar fi dat cu piciorul în minge decît cu partea posterioară de scaunele de președinte al țării sau al Parlamentului, dar avînd nostalgia copilăriei sus-numitul propune o manieră interactivă de interpretare a modificării Constituției.</p>

<p>Mihai Ghimpu vrea „lovituri de la 11 metri”</p>
<p>Desenele parlamentului și președintele interimar al R. Moldova, Mihai Ghimpu, a scos din mânecă asul despre care vorbește de la începutul crizei politice. Ieri, în cadrul unui briefing, dl Ghimpu a propus ca principiul „loviturilor de la 11 metri”, folosit în fazele finale ale campionatelor de fotbal, să fie adoptat și în depășirea crizei constituționale în care se află astăzi R. Moldova. Cu alte cuvinte, se propune modificarea Constituției care să prevadă că: „dacă președintele nu este ales din două încercări cu trei cincimi din numărul deputaților (61 voturi), atunci are loc a treia rundă, în care șeful statului poate fi votat cu majoritatea simplă (50% plus unu)”, a explicat președintele.</p>

<p>În acest sens, Mihai Ghimpu a emis un decret prezidențial cu privire la constituirea Comisiei pentru reforma constituțională din care vor face parte primele persoane în stat, ministrul Justiției, procurorul general, bașkanul Găgăuziei, conferențiari universitari, reprezentanți ai societății civile. Printre membrii comisiei nu e niciun reprezentant al Partidului Comuniștilor, Ghimpu a motivat lipsa acestora prin faptul că „ei analizează această opțiune și dacă vor delega pe cineva, vom modifica cuprinsul acestui decret”.</p>
<p>„Necesitatea schimbării acestui mecanism nu se explică prin aceea că noi (Alianța pentru Integrare Europeană - n. n.) ne temem de alegeri anticipate. Comisia va lua o decizie fără a ține cont de faptul dacă Marian Lupu va fi sau nu ales pe 7 decembrie”, a subliniat președintele interimar.</p>
<p>Încă nu se cunoaște care va fi decizia finală - va fi adoptată o nouă Constituție sau va fi modificată actuala. Este cert, însă, că în R. Moldova, așa cum a afirmat ieri Mihai Ghimpu, va avea loc și un referendum.</p>
<p>Dacă cineva se va opune și acestei idei, Mihai Ghimpu mai are un as în mânecă, despre care nu a dorit să vorbească. (Timpul)</p>

<h2>Inundațiile cu bani străini</h2>
<p>Trăim un paradox: toată lumea vuiește din cauza crizei financiare, doar în țărișoara noastră se aruncă cu bani în stînga și în dreapta — străinii altruiști de la ENI, din U.S.A etc. nu mai au ce face cu milioanele de verzișori și cu o ură nemăsurată față de „ochiul dracului” ni-i dau nouă. Așa reiese din presa din Republica Moldova care ne arată cît de binevoitori și ce buni samarineni sînt străinii, însă sîntem noi așa de proști încît să nu ne dăm seama că prețul plătit pentru aceste acte „caritabile” va fi înzecit?</p>

<h2>Vin bani pentru satele Moldovei</h2>
<p>Zilele trecute, la Chișinău a avut loc un eveniment deosebit - o conferință internațională cu tema „Accesarea fondurilor europene nerambursabile pentru diferite activități”, organizată de către Compania belgiană „Project Europa”.</p>
<p>La manifestare au participat 40 de primari din R. Moldova, agenți economici și reprezentanți ai ONG-uri-lor. Solicitat de TIMPUL, Dumitru Crețu, managerul proiectului, ne-a spus că scopul acestuia este de a ajuta administrația publică locală pentru dezvoltarea infrastructurii: construcția de drumuri, apeducte, rețele cu gaz, turismul rural, ocrotirea monumente lor etc. „Locuitorii de la sate merită să aibă un trai decent. Să nu ai drum sau apă în secolul XXI este o absurditate”, a constatat Dumitru Crețu.</p>
<p>Potrivit lui, în 2007, în colaborare cu Compania norvegiană BLOM AS, a fost accesat proiectul ORTO-FOTO pentru Agenția Națională Cadastru în valoare de 1 mln. 800 mii de euro, iar al doilea, de 2 min. euro, ține de construcția apeductului în satul Leușeni, Hâncești. Valeriu Gânju, directorul adjunct al Întreprinderii „Cadastru”, ne-a spus că scopul proiectului „ORTO-FOTO” este de a lua imagini din avion, la scara respectivă, cu drumurile, fâșiile forestiere, pădurile, rețelele inginerești și, mai cu seamă, cu terenurile aflate în proprietate publică. EL a menționat că proiectul este destul de eficient mai cu seamă pentru cei ce n-au dus la bun sfârșit privatizarea terenurilor agricole, precum și în cazul în care în timpul împroprietăririi au fost comise erori, adică, atunci când oamenii nu cunosc suprafața terenului și amplasarea lui.</p>
<p>În cadrul conferinței, Cristina Nicolescu, managera Companiei de consultanță „Project Europa” cu sediul la București, i-a familiarizat pe primari și pe agenții economicii cu faptul cum ar putea intra în posesia unui grant. „Noi am pus accentul pe problemele de infrastructură, de transport, de educație, de instruire profesională, de asemenea, pe dezvoltarea capacității instituționale”, ne-a mai declarat Cristina Nicolescu. Ea le-a explicat celor prezenți ce documente sunt necesare pentru obținerea unui proiect, ce presupune aceasta în timp și în bani. Entuziasmați de această inițiativă, mai mulți primari și agenți economici au prezentat proiectele lor în această direcție. Anatol Sârbu, manager „Elecon” SRL, ne-a spus că are nevoie de bani pentru construcția unei pensiuni agroturistice în satul Malovata, Dubăsari. La rândul lor, primarul Ion Sârbu din Lingura, Cantemir, precum și Anatol Hajevschi din comuna Grigoreuca, Sângerei, ne-au spus că vor să obțină bani pentru construcția drumurilor și a apeductelor. (Timpul)</p>

<h2>Din exterior vor fi solicitați circa șase miliarde de lei</h2>
<p>Planul de stabilizare și relansare economică a R. Moldova va fi lansat de guvern până la sfârșitul acestei luni, a declarat vicepremierul Valeriu Lazăr, ministru al Economiei. Oficialul a subliniat că se va pune accent pe trei direcții: ameliorarea situației finanțelor publice, crearea condițiilor pentru obținerea unei creșteri economice și asigurarea unei protecții sociale eficiente a cetățenilor.</p>
<p>Întrebat ce mijloace financiare necesită acest program, Lazăr a spus că, deocamdată, nu e clar, dar că potrivit unor estimări prealabile suma suplimentară din exterior va fi echivalentă cu 10% din PIB, adică, va constitui peste 6 mlrd. de lei. „E nevoie de însănătoșirea finanțelor publice, prin reducerea cheltuielilor și instituirea unui regim drastic de economii. Totodată, e nevoie de îmbunătățirea condițiilor pentru dezvoltarea afacerilor, dar și de asigurarea protecției eficiente a cetățenilor”, a spus ministrul.</p>
<p>În ce privește modalitățile de stimulare a creșterii economice, Valeriu Lazăr consideră că acestea ar trebui să țină de eliminarea barierelor din calea activității antreprenoriale, îmbunătățirea climatului de afaceri și investițional, liberalizarea economiei. „Aceste acțiuni nu necesită sume mari de bani, dar dau rezultate bune. De exemplu, înlăturarea restricțiilor — la exportul strugurilor și vinului în vrac o să se soldeze cu creșteri bune a exporturilor chiar în acest an. Iar abrogarea sistemului netransparent și corupt de autorizare a importului de pește a condus în câteva zile la creșterea acestuia și la reducerea prețului la pește pe piață! a adăugat el. (Timpul)</p>

<h2>Cabinetul de miniștri a discutat cu partenerii de dezvoltare</h2>
<p>Guvernul Filat a participat ieri la o ședință comună cu partenerii de dezvoltare, organizată de Banca Mondială (BM) la Complexul viti-vinicol „Chateau Vartely” de la Orhei și avându-i ca invitați pe reprezentanții Fondului Monetar Internațional (FMI), ai organizațiilor internaționale și ai ambasadelor acreditate la Chișinău, Timp de o zi, ei au discutat despre situația actuală economică din R. Moldova și au identificat în comun soluții pentru relansarea economiei. Prim-ministrul Vlad Filat a menționat că „nu vom pune pe seama donatorilor rezolvarea problemelor noastre, ci vom implementa reformele”. În acest sens, până la 26 octombrie, R. Moldova va prezenta toate condițiile necesare pentru a încheia acordurile cu instituțiile respective, iar până la sfârșitul acestei luni va fi aprobat și un plan anticriză.</p>
<p>Potrivit reprezentantului BM, e pentru prima dată când se întrunește cabinetul de miniștri împreună cu experții internaționali. El a asigurat că toate deciziile ce vor fi luate vor fi benefice și corecte pentru viitorul R. Moldova, iar premierul a precizat că, înainte ca Acordul cu FMI să fie semnat, documentul va fi făcut public. Oficialii străini au subliniat că pilonul principal vizează cerințele pentru creșterea economică, iar BM și FMI nu cer R. Moldova decât prezentarea unor parametri clari.</p>
<p>„Pe de o parte, vom ajusta cheltuielile bugetare, pe de altă parte, vom veni cu măsuri de compensare a reducerii cheltuielilor menționate. Sunt foarte multe acțiuni, inclusiv reforma fiscală, care trebuie privite în complex”, a mai spus Filat, (Timpul)</p>

<h2>O nouă ordine spre cea mondială — un nou guvernator al Băncii Naționale</h2>
<p>A fost numit noul guvernator al Băncii Naționale. Din articolul următor vedem că are experiență internațională și desigur va veni cu idei inovatoare în privința economiei, inovatoare desigur ca modalitate a delapidării.</p>

<h2>La Banca Națională, Dorin Drăguțanu va fi noul guvernator</h2>
<p>Ieri, în cadrul Biroului Permanent al Parlamentului, Dorin Drăguțanu, senior manager la Price Waterhouse-Coopers Serbia, a fost propus de Mihai Ghimpu la funcția de guvernator al Băncii Naționale, din partea Alianței pentru Integrare Europeană (AIE). Candidatura lui urmează să fie votată mâine de parlament.</p>
<p>Marian Lupu, liderul PD, a declarat presei că Drăguțanu este candidatul la funcția de guvernator al BNM, propus de PL. „Din CV, pare a fi un specialist bun. Se întoarce din Serbia, unde a activat și vom discuta cu el în cadrul Alianței”, a spus Lupu.</p>
<p>Dorin Drăguțanu și-a făcut studiile la Universitatea „Alexandru Ioan Cuza” din Iași între anii 1991 și 1996.</p>
<p>Funcția de guvernator a rămas vacantă după ce Leonid Talmaci, care a condus banca centrală 18 ani, și-a dat demisia odată cu numirea noului guvern. (Timpul)</p>

<h2>Cireașa de pe tort - Crăciunul pe 25 decembrie</h2>
<p>„Încă un pas spre Uniunea Europeană” — pasul pare mai degrabă unul spre locul „călduț” din iad. Toată această luptă furibundă de a aduce schimbarea, spălarea creierului, de a distruge tradiția — legătura dintre noi și strămoșii noștri, devine extrem de perfidă și ticăloasă. Acești mutanți ai sufletului românesc („i-e rușine omenirii să vă zică vouă oameni!”) după ce au adus dejecțiile europene în cultură, gîndire, politică etc., le aduc acum cu o și mai mare rîvnă în credință, ultimul lucru care mai rămăsese curat din această confruntare.</p>

<h2>Mai aproape de Europa</h2>
<p>Crăciunul: În premieră în istoria postbelică a Basarabiei, Sărbătoarea Nașterii Domnului va fi serbată oficial pe stil nou, la 25 decembrie. Încă un pas spre Uniunea Europeană. Feeria sărbătorilor de iarnă va veni în acest an pe meleagurile noastre mai devreme decât în anii precedenți. În premieră în R. Moldova, ziua de 25 decembrie, când creștinii din Europa sărbătoresc Crăciunul pe stil nou, a fost declarată zi de odihnă. Guvernul Filat a adoptat miercuri, o decizie în acest sens. (Jurnal de Chișinău)</p>

<h2>În căutarea Pomului de Crăciun</h2>
<p>Pregătirile de revelion au început deja. Direcția Cultură din cadrul Primăriei Municipiului Chișinău planifică să organizeze la 24, în ajun de Crăciun, și la 25 decembrie un program spectaculos. Asociațiile de gospodărire a spațiilor verzi Chișinău sunt în căutarea bradului care va fi instalat „acolo” unde va spune primarul Dorin Chirtoacă. „Căutăm cel mai frumos brad și abia așteptăm indicația primarului care ne va spune în ce loc să instalăm pomul de Crăciun, a menționat Eliferie Haruța, șeful asociației. Primarul de Chișinău a declarat anterior că bradul de Crăciun va fi instalat în centrul Chișinăului chiar în primele zile ale lunii decembrie. Anul acesta sperăm că bradul primăriei nu va dispărea peste noapte, așa cum s-a întâmplat în iarna anului 2008, când pomul de Crăciun al lui Chirtoacă a dispărut din Piața Marii Adunări Naționale, (Jurnal de Chișinău)</p>

<h2>Gripa contra Crăciunului</h2>
<p>Desfășurarea evenimentului, care este de o importanță istorică pentru R, Moldova, ar putea fi contramandată, motivul fiind epidemia de gripă porcină care înregistrează pe zi ce trece tot mai multe cazuri de infectare cu virusul AH1N1.</p>
<p>„Nu trebuie să anticipăm evenimentele, deoarece încă nu se știe ce facem cu epidemia de gripă”, a declarat Lucia Culev, șefa Direcției Cultură a Primăriei Municipiului Chișinău. Cu toate acestea, primăria Chișinăului a urmat exemplul Parisului și a împodobit cu luminițe toți pomii de pe strada centrală a Chișinăului. Amintim că, la 23 noiembrie, în capitala franceză au fost aprinse luminițele de Crăciun de pe Champs Elysees și Parisul, supranumit orașul luminilor, luminează acum și mai mult.</p>
<p>Zilele de 4, 5 și 6 ianuarie 2010 au fost decretate de Cabinetul de Miniștri Filat zile de odihnă. Astfel, vacanța de iarnă pentru lucrătorii bugetari și instituțiile de învățământ din țară va fi de la 1 până la 10 ianuarie. Zilele acestea vor fi recuperate în trei sâmbete ale anului 2010, de 16 ianuarie, 13 februarie și 13 martie.</p>
<p>Creștinii ortodocși care sărbătoresc Crăciunul pe stil nou vor putea asista la slujba divină de Crăciun care va avea loc în unele biserici ce țin de Mitropolia Basarabiei. Mitropolia Moldovei refuzând categoric să serbeze Nașterea lui Iisus Hristos pe 25 decembrie. (Jurnal de Chișinău)</p>
<p>Ne îndreptăm cu pași rapizi spre Europa — această mașinărie ce macină neamuri și suflete. Sîntem români? Dacă da, din ce cauză nu facem nimic?</p>