---
title: Haiducul anti-democrat
date: 2010-02-01T19:00:00Z
year: 2010
month: 2010-02
authors:
  - ciprian-bojan
series:
  - AXA ANUL III
#  - Axa 33
categories:
tags:
  - Haiduci–m–aș și n–am cui
images:
  - "images/0.jpg"
featured: false
pinned: false
final: true
---
<p>Concluzie de haiduc: „democrația nu face casă bună cu dreptatea”! Și nici n-au nimic în comun. Dacă ar fi să punem cap la cap toate evenimentele politice românești, am ajunge chiar la concluzia că democrația este dăunătoare națiunii. Dacă te uiți la știrile politice și încerci să citești inteligența pe figurile politicienilor români, te trezești în fața unor mormane de prostie. Mai rea decât prostia este răutatea, care se regăsește și ea sub șoriciul gros al ciocoiului. Amestecul acesta de prostie și răutate este un produs eminamente democratic, născut din votul amețit al iobagului.</p>

<h2>Se bat dracii pe putere</h2>
<p>Zilele astea a fost război în străfundul iadului. Dracii de pesediști s-au păruit pe cinste. Au pus-o de un congres și și-au ales președintele sub privirile îngăduitoare ale tartorului Iliescu. În momentul în care scriu aceste rânduri, un lucru este clar din capul locului: neocomuniștii de pe la noi vor fi conduși de un rârâit, fără vlagă de bărbat și ciocoi fără simț. Asta pentru că în finală au mai rămas Ponta și Geoană, amândoi înzestrați cu aceste calități. Delegaților le-a mai rămas doar să facă diferența între penibil și imatur. Pe când oamenii votau, Vanghelie trecea ca o umbră prin sală murmurând:  „Pierde Geoană!”. Cu Ponta în fruntea lor, comuniștii s-ar duce direct în divizia B a politicii. Îl știu drept nepriceput cu tupeu, așa că ar fi președintele ideal pentru toți cei care nu i-au la suflet pe pesediști.</p>
<p>Și împielițații din ograda lui vodă Băsescu ar trebui să facă ceva ordine în partid. Boc, piticul care-i conduce pe pedeliști, se lăuda că ar vrea chiar să facă un nou statut al formațiunii. Doar că cică l-ar fi încurcat copiii de suflet ai lui tătuca Iliescu și așa că și-a amânat colegiul director. Pentru că nu a avut suficient credit pe telefon, le-a trimis colegilor din partid câte un SMS cu instrucțiuni politice. Apoi, pentru ca românul de rând să-și dea seama cât de isteț a ajuns el și că a mai crescut puțin, ne-a mai făcut o demonstrație de pricepere. Ăla micu’ a învățat să-l folosească pe Google. Și atât de mândru este de priceperea sa, încât a ținut morțiș să facă o demonstrație în fața pensionarelor mirate cu telecomandă, găsind numaidecât salariul lui Mugur Isărescu.</p>
<p>Nu știu cum de reușesc pedeliștii să se creadă atât de deștepți. Blonda de sub patul președintelui, Nuți Udrea, care spunea deunăzi că este „frumoasă și deșteaptă”, a devenit mai nou și „femeie de cultură”. Nu s-a făcut singură, că are cine să o ridice în slăvi: Antonie Solomon, bufonul care este edil peste oltenii din Craiova. Invitată în Bănie pentru a „chefui” la Festivalul „Marin Sorescu”, blondina a fost surprinsă să afle că Sorescu nu a fost un cântăreț, ci doar un biet poet. Până s-a buimăcit, invitația era deja confirmată, așa că n-are încotro și e musai să se plictisească câteva ore la un recital de poezie, în loc să țopăie după pofta inimii, așa cum și-ar fi dorit. Primarul, salivând la gândul că îi va pupa mânușițele blondei, a scăpat un porumbel pe bot: „este o femeie de cultură”. Când și-a dat seama că s-a făcut de râs, a dat-o inutil la dres: „Dar de ce credeți că nu este de cultură?! Are o facultate, vorbește foarte bine, este citită. Așa o consider eu, un ministru cult”. E cultă nene, nu ca proștii care v-au votat!</p>

<h2>Colții sărăciei în grumazul iobăgimii</h2>
<p>Și în vreme ce ciocoii se luptă pentru putere sau se fălesc în prostia lor, țara geme. Ne-au rupt la taxe, atât stăpânirea cât și boierii din marile companii. Și pentru că atunci când nu mai au ce jupui de pe om, toarnă sare, ciocoii vor să ne ia și alocația de la gura copiilor. Stăpânii spun că micuții iobăgimii n-au ce face cu banii, că și așa părinții lor „câștigă prea mult”. De la anul, familiile  în care intră salarii satisfăcătoare nu vor mai încasa alocații pentru odraslele lor. Mai rămân în plată câteva șatre de țigani. Cică le trebuie la puradei bani de buzunar, pentru că nu mai merge cerșetoria în vremuri de criză. Ideea a venit de la un trepăduș pedelist, Mihai Șeitan, deocamdată ministru al Muncii.</p>
<p>Sărăcia își arată colții. A dat foamea în mineri. Dacă în trecut ortacii îl slujeau tartorului Iliescu, acum au ajuns muritori de foame la mâna boierilor patroni. Săptămâna trecută, 200 de mineri bihoreni de la Băița s-au închis în subterane. Se duceau degeaba acasă pentru că oricum nu avea ce mânca. Salariile nu au fost plătite de trei luni, deși oamenii au spart piatră de uraniu zi de zi. Boierii, veniți taman din Suedia, s-au făcut nevăzuți, la fel și banii storși din munca ortacilor. Și atât de multă sărăcie e în țară, încât iobagii au ajuns să fure până și podurile. La margine de București, în Voluntari, arnăuții au înhățat câțiva sărăntoci, înzestrați cu camioane și macarale, care vroiau să facă nevăzut un pod. Deh, scamatorie de criză.</p>

<h2>Molimă mincinoasă și morți umflați din pix</h2>
<p>Vă mai amintiți de porcină? De stolurile de pensionari care se îngrămădeau să își bage ser în sânge? De la început am spus că am fost mințiți. Și am strigat în deșert. Forțați de evenimente, guvernanții au trebuit să recunoască că gripa porcină nu a fost chiar atât de mortală. Bilanțul inițial arăta 122 de victime, în realitate nu au răposat decât 7. Știți ce înseamnă asta? Sunt mult mai puțini decât la o epidemie de gripă comună. Așa că-s tare curios cine a câștigat din această abureală și cine a pierdut. În primul rând, au pierdut cei care s-au vaccinat, pentru că nu se știe ce se va întâmpla cu ei. Apoi, au pierdut cei care nu s-au vaccinat, pentru că operațiunea asta a sărăcit bugetul. Despre cei care au câștigat ar trebui să vorbească procurorii, iar haiducul să le bată mai târziu în poartă.</p>
<p>Personajul acela dubios cu moacă de rabin, Adrian Streinu-Cercel, a fost trombonist la hora dezinformării. Cum mai cădea câte un român la pat, urla în gura mare că-i de la porcină. Când un altul se întreba dacă-i pică bine să se vaccineze, îl asigura că fără vaccin e ca și mort. Oare Cercel s-a vaccinat? Nu vedem pe nimeni la ocnă pentru isterie?</p>
<p>Până la urmă, se pare că până și actorul Toni Tecuceanu ar fi murit pentru că ar fi făcut imprudența să se ducă la spital. Pe scurt, povestea morții sale sună cam așa: se simțea rău, s-a dus la spital, s-a infectat cu o bacterie de la mizeria de acolo și… nimeni nu a fost pedepsit pentru asta.</p>
<p>Adevărul în privința victimelor gripei porcine a venit la numai două zile după ce reprezentanții Institutului Cantacuzino, singurul care produce vaccinuri în România, au anunțat că ei nu mai au nici un drept de a realiza vaccinuri și nici alte medicamente injectabile. Se pare că manevra a fost orchestrată în cârdășie cu Agenția Națională a Medicamentului, pentru a ascunde un alt scandal și a avea timp să pitească formulele vaccinului.</p>

<div class="article-divider"></div>

<h2>NI SE OTRĂVESC PĂMÂNTURILE ȘI APELE</h2>
<p>VOR STRĂINII SĂ CARE AURUL DE PE PĂMÂNTUL NOSTRU CĂ CICĂ STĂ DEGEABA SUB MUNȚI. ȘI-N VREME CE LA ROȘIA MONTANĂ SE BAT BOIERII STRĂINI CU ROMÂNII DE RÂND CA SĂ NE LASE PĂMÂNTUL ÎN PACE, LA BAIA MARE, OAMENII ȚARULUI S-AU PUS PE TREABĂ NETULBURAȚI. MIHAIL PROKHOROV, UN PRIETEN APROPIAT DE-AL ÎMPĂRATULUI DE LA RĂSĂRIT, VLADIMIR PUTIN, A ANUNȚAT CĂ VA ÎNCEPE EXTRACȚIA DE AUR CU CIANURI. ÎN URMĂ CU ZECE ANI, DE LA BAIA MARE S-AU REVĂRSAT CIANURILE ÎN TISA ȘI S-AU OTRĂVIT PĂMÂNTURILE. ACUM, VOR SĂ O IA DE LA CAPĂT. MAI MULT CA SIGUR CĂ STĂPÂNIREA NU VA SCÂRȚÂI NIMIC ÎN FAȚA RUȘILOR PENTRU CĂ ESTE UNSĂ CUM TREBUIE.</p>