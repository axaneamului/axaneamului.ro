---
title: 'Mitropolitul Nicolae din Filipupoleos (Patriarhia Bulgariei): „Declarația lui Elton John reprezintă o blasfemie”'
date: 2010-02-01T12:00:00Z
year: 2010
month: 2010-02
authors:
  - ieromonahul-fotie
series:
  - AXA ANUL III
#  - Axa 33
categories:
tags:
images:
pinned: false
featured: false
---
<p>Iată mai jos reacția puternică pe care a exprimat-o mitropolitul Nicolae din Filipupoleos (Patriarhia Bulgariei) față de declarațiile provocatoare ale compozitorului de muzică pop Elton John pe care acesta le-a făcut într-un interviu în ziarul „Parade” din Statele Unite ale Americii.</p>
<p>Declarația provocatoare a lui Elton John spune următoarele: „Cred că Iisus a fost un gay milostiv, un homosexual foarte deștept care a înțeles problemele oamenilor”.</p>
<p>Reacția mitropolitului Nicolae din Filipupoleos a apărut imediat, caracterizînd declarația lui Elton John ca fiind: Blasfemie.</p>
<p>În mod concret, mitropolitul Nicolae a subliniat că: „Declarația lui Elton John este blasfemie. Aceasta este o provocare și o mare ispită pentru creștinii din întreaga lume, mai ales astăzi, cînd parcurgem prima săptămînă a Postului Mare, cînd toți credincioșii se căiesc și se curăță de păcatele lor”.</p>
<p>„În opoziție cu omul acesta, care se mîndrește cu păcatele lui și nu se referă la orice om, ci la Iisus Hristos, despre care Evanghelia spune „Și voi știți că El S-a arătat ca să ridice păcatele și păcat în El nu este” (I Ioan 3:5), a continuat mitropolitul Nicolae.</p>
<p>De asemenea, mitropolitul Nicolae a declarat: „Faptul că mijloacele mass-media scot în evidență astfel de concepții denaturate, arată cît de adînc s-a scufundat lumea de astăzi în păcat, dar și cît de mult a scos din viața ei adevărul real. Concubinajul este păcat, dar cel mai greu păcat este homosexualitatea”.</p>
<p>Concluzionînd, mitropolitul Nicolae a subliniat faptul că: „Nu știți, oare, că nedrepții nu vor moșteni împărăția lui Dumnezeu? Nu vă amăgiți: Nici desfrînații, nici închinătorii la idoli, nici adulterii, nici malahienii, nici sodomiții, nici furii, nici lacomii, nici bețivii, nici batjocoritorii, nici răpitorii nu vor moșteni împărăția lui Dumnezeu” (I Corinteni 6:9-10)</p>
<p>Traducere E. T. după: <a class="text-decoration-underline" href="https://www.romfea.gr/" target="_blank">romfea.gr</a></p>