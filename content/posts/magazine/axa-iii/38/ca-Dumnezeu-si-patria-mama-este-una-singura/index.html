---
title: Ca Dumnezeu, și patria-mamă este una singură
date: 2010-05-01T14:00:00Z
year: 2010
month: 2010-05
authors:
  - ieromonahul-fotie
series:
  - AXA ANUL III
#  - Axa 37
categories:
tags:
images:
# showFirstImageInPostContent: false
pinned: false
featured: false
draft: false
---
<blockquote class="blockquote">
  <p class="mb-0">„Fie ca Dumnezeu să binecuvânteze țara mea și pe oamenii mei, care au fost, sunt și vor fi ortodocși.”</p>
  <footer class="blockquote-footer">Patriarhul Ilie al Georgiei</footer>
</blockquote>

<h2>POPORUL CREDINCIOS ESTE DISPREȚUIT</h2>
<h3>POPOR CREDINCIOS, LUPTĂ-TE PENTRU CREDINȚA TA!</h3>

<p>Cincisprezece mii de semnături, adunate doar în câteva zile, sunt disprețuite de către patriarhul sârb Irineu! Nu acceptă nici el, nici vreun alt ierarh din Sinod să le preia. Sunt foc și se teme să nu-l ardă!!!  Banii poporului credincios îi dorește, însă părerea și semnătura lui nu le vrea.</p>
<p>Un vizitator de pe site sârbesc, vrând să determine mai mult poporul la protest, scrie: „Taci, poporule, taci. Tăceți, credincioșilor, tăceți… Tăcerea este un păcat, pentru că, atunci când vă veți hotărî să vorbiți, va fi deja prea târziu pentru Biserica Serbiei”.</p>
<p>Patriarhul Irineu și episcopul Artemie au schimbat câteva expresii acide în Sinod (al Bisericii Ortodoxe Sârbe), în a patra zi a Sinodului.</p>

<h4>Ca să nu planeze falsele acuzații de abuz în Mitropolia Rașca și Prisren din Kosovo, episcopul Artemie pretinde:</h4>
<p>Să aibă loc o dezbatere imediată despre problemele economice din mitropolia Sa și acolo unde sunt responsabilități, să fie cercetate, chiar și pentru vreo eventuală răspundere a sa, însă  patriarhul a refuzat. Acestea le scrie presa: http://www.pressonline.rs/sr/vesti/vesti_dana/story/115096/Sva%C4%91a+Artemija+sa+patrijarhom.html.</p>
<p>Mitropolitul Artemie, în a patra zi a sinodului, a cerut de la Patriarhul Irineu să expună direct în Sinodul Ierarhiei cazul său, și să nu aștepte la rând examinarea altor probleme economice din alte Mitropolii.</p>
<p>Patriarhul a spus că așa ceva nu se poate și că trebuie să își aștepte rândul.</p>

<h4>Biserica nu este vătămată de poporul credincios</h4>
<p>Patriarhul Irineu a cerut Mitropolitului să iasă afară din Palatul Patriarhal și să spună monahilor și poporului, care se aflau în afara Patriarhiei - protestând pașnic, prin rugăciune și psalmodii, din prima zi în care și-a început lucrările Sinodul Ierarhiei - ca să se îndepărteze. „Protestele - a spus - distrug reputația Bisericii”!!!</p>
<p>Biserica nu este vătămată, domnule patriarh, de poporul credincios, care își lasă lucrurile sale pentru a fi alături de un mitropolit curat, care este junghiat pe nedrept.</p>
<p>Poporul credincios este paznicul Ortodoxiei și al patriei și își face datoria. Își apără comoara. Biserica este vătămată de voi, ecumeniștii, care, precum se vede, nu credeți în Hristos și aruncați MĂRGĂRITARELE CREDINȚEI ORTODOXE „înaintea porcilor”, ereticilor și celor de alte religii, ca să creați o o guvernare mondială, să pregătiți venirea lui Antihrist. Schimbați comorile Credinței Ortodoxe cu inelele papei!!!</p>
<p>Ați călcat în picioare Sfintele Canoane ale Bisericii. Ați izgonit în chip nelegiuit pe Mitropolitul Artemie. Ați scos ordine de arestare prin Interpol!!! Pentru clerici nevinovați! Și de ce să nu o faceți de vreme ce aveți puterea de partea voastră, și sunteți prieteni cu papa!!! Și apoi sunteți deranjați pentru că poporul bine credincios protestează!</p>
<p>Trecerea în rândul sfinților  a Sfântului Iustin Popovici nu vă folosește la nimic, de vreme ce traversați un alt drum, neortodox.</p>
<p>Pe sfinții în viață îi prigoniți și-i izgoniți, pentru că vă deranjează. Astfel de dispoziții primiți de la marii voștri șefi. Pe cei adormiți îi cinstiți, ca să aruncați cenușă în ochii lumii; tocmai de aceea poporul credincios nu vă crede și protestează creștinește.</p>
<p>Protestul lor pașnic îl numiți „denigrare a Bisericii”! Nu pervertiți cuvintele și sensurile.</p>
<p>Voi denigrați și faptele voastre, iar nu acțiunile pașnice ale poporului credincios.</p>
<p>Vreți să treierați în Biserică și poporul să nu fie părtaș!!!</p>
<p>Mitropolitul Artemie nu a dat curs cererii Patriarhului de a-i îndepărta pe monahi și pe poporul credincios, zicând că nu are o atât de mare influență asupra monahilor.</p>
<p>Patriarhul Irineu însă nu l-a crezut, deoarece era sigur că dacă vroia, mitropolitul Artemie putea să îi îndepărteze. „Toate s-au terminat cu o tăcere foarte neplăcută” - adaugă sursa noastră din SPC-SOE.</p>

<h4>De partea episcopului Artemie sunt puțini episcopi, dar curajoși</h4>
<p>Un mic număr de episcopi îl apără deschis pe episcopul Artemie.</p>
<p>Unii susțin: Conspirația împotriva lui Artemie a fost plănuită de Vatican.</p>
<p>Episcopii care îl apără pe Mitropolitul Artemie sunt: Episcopul Gheorghe din Canada și Nicanor de Banat. Ci toate acestea, cel mai dinamic este Episcopul Vasilis Kaciavenda de Svornik și Tuzla. Strigă, amenință, și chiar condamnă anumiți episcopi care îl prigonesc pe Mitropolitul Artemie. Este interesant că episcopul Filaret de Mileșeva, cel care îl susține pe Mitropolitul Artemie, pe toată durata zilei a patra a tăcut.</p>

<h4>Canonizarea celui mai mare teolog ortodox sârb</h4>
<p>Sinodul Bisericii a hotărât într-un singur glas, ieri, proclamarea ca sfinți a Arhimadritului Iustin (Popovici) și a egumenului Simeon Popovici din Mănăstirea Dajbabe -  a declarat serviciul de informații al Bisericii Orotdoxe Sârbe. Proclamarea oficială a Părintelui Iustin Popovici va avea loc duminică, 2 mai, în Biserica Sfântului Sava-Vracar.</p>
<p>Arhimadritul Iustin (1894-1979) este considerat unul dintre cei mai mari teologi ortodocși din veacul XX.</p>
<p>Patru Episcopi ai Bisericii Ortodoxe Sârbe sunt fii duhovnicești ai lui Iustin Popovici: Episcopul Artemie, fostul Episcop de Zahumie și  Herțegovina, Atanasie, Irineu de Bacica și Mitropolitul Amfilohie al Muntenegrului si Litoralului.</p>
<p>Ultimii trei l-au trădat, pentru că s-au dat cu ecumenismul, pe care Părintele Iustin Popovici îl numește panerezie și au simpatii  cu antihristul papă. Singurul care rămâne fidel învățăturii lui Hristos și liniei ortodoxe a părintelui său duhovnicesc este episcopul Artemie și de aceea este prigonit de cei trei foști frați ai săi!</p>
<p class="small">(sursa: <a class="text-decoration-underline" href="http://www.augoustinos-kantiotis.gr" target="_blank">http://www.augoustinos-kantiotis.gr</a>)</p>

<div class="article-divider"></div>

<h3>ÎNDEPĂRTAREA DEFINITIVĂ A EPISCOPULUI ARTEMIE DE RAȘKA ȘI PRIZREN</h3>
<p>Conform informațiilor Romfea.gr, aseară târziu, Sinodul Ierarhiei Bisericii Sârbe a dat publicității îndepărtarea definitivă a Episcopului Artemie din Episcopia de Rașka și Prizren.</p>
<p>De menționat că dezbaterea a început în dimineața zilei de luni într-o atmosferă destul de tensionată și care a ajuns la culme în ședința de ieri după-amiază, când, conform informațiilor, tonurile erau destul de ridicate, dar nu au lipsit nici altercațiile și disputele.</p>
<p>La sfârșitul ședinței, asupra propunerii de caterisire sau de îndepărtare, votanții au ales îndepărtarea, așa încât de aseară Episcopul Artemie este îndepărtat și scos la pensie.</p>
<p>Conform informațiilor, Sinodul va cere în acest punct ajutorul statului pentru elucidarea scandalului economic din Episcopia de Raska și Prizren.</p>
<p>De asemenea, în urma unei propuneri, Sinodul a decis un control economic al tuturor sfintelor mănăstiri din Biserica Ortodoxă Sârbă.</p>
<p>O parte a ierarhilor au contestat implicarea fostului Episcop de Zahumio și Herțegovina, Atanasie Jeftici, de vreme ce el este ne-eparhiot.</p>
<p>În sfârșit, lucrările Sinodului Ierarhiei, care au început săptămâna trecută, se așteaptă să fie încheiate până la sfârșitul acestei săptămâni.</p>

<h4>Proteste în afara Patriarhiei</h4>
<p>De semnalat și faptul că în afara Palatului Patriarhal, imediat după comunicarea hotărârii, credincioșii și monahii Episcopului Artemie au protestat energic împotriva Sinodului Ierarhiei.</p>
<p class="small">(sursa: <a class="text-decoration-underline" href="http://www.romfea.gr/component/content/article/13/4896 - Οριστική - απομάκρυνση - του - Επισκόπου-Ράσκας-και - Πριζρένης - Αρτεμίου" target="_blank">http://www.romfea.gr/component/content/article/13/4896 - Οριστική - απομάκρυνση - του - Επισκόπου-Ράσκας-και - Πριζρένης - Αρτεμίου</a>)</p>

<div class="article-divider"></div>

<h3>ATANASIE JEVTICI SE ÎMBRĂȚIȘEAZĂ CU UN „EPISCOP” CATOLIC</h3>
<p>Locțiitorul Episcopiei de Rașka și Prizren, episcopul Atanasie Jevtici,  de Paști 2010, s-a dus la Prizren pentru a săvârși Vecernia Iubirii (A-doua-Înviere). Acolo s-a întâlnit cu episcopul romano-catolic de Kosovo Dode Gjergji, de naționalitate albaneză pe care l-a îmbrățișat cu multă bucurie. ÎPS Artemie nu a avut întâlniri oficiale, nici neoficiale cu episcopul romano-catolic la Prizren și, desigur, nici nicăieri în altă parte cu romano-catolici.</p>
<p>Însă vedem iubirea ce o arată Locțiitorul față de episcopul romano-catolic, albanez, susținător al independenței statului Kosovo și al UCK, și al tuturor crimelor împotriva sârbilor și a moștenirii sârbești din Kosovo și Metohia. Și, pe de altă parte, ura, invidia, dușmănia, minciunile și clevetirile, pe care le dezlănțuie Locțiitorul împotriva Episcopului ortodox Artemie și, în plus, împotriva fratelui său de la același stareț – Iustin Popovici. Cum se explică acest lucru?</p>
<p class="small">(sursa: <a class="text-decoration-underline" href="http://thriskeftika.blogspot.com/2010 /05/blog-post_1037.html" target="_blank">http://thriskeftika.blogspot.com/2010 /05/blog-post_1037.html</a>)</p>

<div class="article-divider"></div>

<h3>HOTĂRÂREA IERARHIEI DIN SERBIA ESTE ANTICANONICĂ ȘI NEMAIÎNTÂLNITĂ DE-A LUNGUL VREMURILOR ÎN BISERICA ORTODOXĂ</h3>
<p>Toate s-au pus în scenă pentru a-l arunca din corpul Ierarhiei pe Mitropolitul Artemie!!! Așa ceva nu s-a mai auzit!</p>
<p>Nu vor să aibă niciun obstacol în fața venirii papei și față de independența Kosovo!!! De astfel de conducători religioși și de astfel de patrioți să se bucure ateii!!!</p>
<p>Vai de episcopii lași ai Serbiei, care nu au apărat adevărul. Sângele fratelui lor va striga. În istoria Bizanțului se amintește de un împărat, care și-a omorât fratele, pentru că se temea ca nu cumva să-și piardă tronul.</p>
<p>Asta au făcut-o și lașii episcopi sârbi! Și-au închis gura, ca să nu cadă în dizgrația ierarhilor filocatolici și filo-NATO și nu l-au apărat pe fratele lor când îl linșau!!!</p>
<p>Pedeapsa lor va fi ca a acelui împărat. După crima sa, în fiecare seară îl vedea pe fratele său. În clipa în care își închidea genele pentru a dormi, îl vedea în față pe fratele său ucis pe nedrept. Ținea un pahar plin de sânge și îi spunea: „Frate, bea sângele fratelui tău”. Împăratul tresărea de frică. Și-a schimbat camerele, și-a schimbat locuințele, făcea călătorii, pleca departe de palatul său, dar pretutindeni îl urma fratele său care îi spunea: „Frate, bea sângele fratelui tău”.</p>
<p>Asta vor păți și ierarhi sârbi care nu l-au apărat pe Artemie cel linșat pe nedrept și i-au aruncat în închisoare pe fiii lui duhovnicești.</p>

<h4>Ierarhi lași ai Serbiei, beți sângele fratelui vostru!</h4>
<p>Niciodată în istoria Bisericii Ortodoxe nu s-a întâmplat ceea ce a făcut Ierarhia sârbă. În niciun Sfânt Canon și în nicio Evanghelie nu există astfel de legi. Au pensionat un episcop prin vot, ca să îl scoată din corpul Ierarhiei sârbe!!! Dacă Episcopul Artemie era vinovat de ceva, s-ar fi cuvenit să fie judecat. Fără martori, fără apologie, fără elemente doveditoare, doar țările din lumea a treia acționează și nu Serbia civilizată.</p>
<p>Biserica nu este un partid politic, ca să hotărască majoritatea Ierarhiei, dacă va fi izgonit un episcop din corpul Ierarhiei sau nu!!! Unde au găsit această lege? Nu este Biserica Ortodoxă proprietatea nimănui. Capul ei este Hristos și nimeni altul. Pe El se cuvine a-L asculta. Sfânta Lui Evanghelie se cuvine a fi împlinită și Sfintele Canoane.</p>
<p>În ce Evanghelie au citit lucrurile astea ierarhii sârbi și noul lor patriarh filocatolic și globalist? În ce Sfânt Canon al Bisericii scrie să fie izgonit un episcop fără a se putea apăra?</p>
<p>În Evanghelia după papa?</p>
<p>Cu siguranță. În Evanghelia după papa în care toate sunt permise. Și apărarea pederaștilor și pentru el moartea pe rug și focul curățitor, de ce nu și drogurile și traficul de arme!!!</p>
<p>Ierarhi ai Serbiei, dacă vă place de papa și de cultura lui, e vremea potrivită pentru binele vostru. Faceți-vă cardinali ai papei și aplicați metodele lui; dacă însă vreți să rămâneți în Ortodoxie, să fiți credincioși și să nu exploatați poporul credincios, care n-a reușit să iasă din regimul comunist și a căzut într-un regim mai rău de dictatură!!!</p>
<p>Sângele fratelui vostru Artemie vă va însoți până la moarte.</p>
<p class="small">(sursa: <a class="text-decoration-underline" href="http://www.augoustinos-kantiotis.gr/?p=12013" target="_blank">http://www.augoustinos-kantiotis.gr/?p=12013</a>)</p>

<div class="article-divider"></div>

<h2>CIPRU</h2>
<h3>PRIGOANELE PE CARE LE-AU SUFERIT ORTODOCȘII DE LA ROMANO-CATOLICI</h3>

<h4>Activitatea „bisericii” papale și a latinilor în Cipru (1192 – 1570)</h4>
<p>În 1192 a pus piciorul în Cipru insensibila și întunecata tagmă papală a naiților. Aceștia, de Paștele aceluiași an, au ucis în biserica ortodoxă a Maicii Domnului din Levkosia femeile, copiii și bătrânii care au alergat acolo ca să-și salveze viețile de… spada lor.</p>
<p>Și dacă naiții au plecat curând, succesorii lor însă, luzinianii franco-latini au rămas 300 de ani prigonind cu mare cruzime Biserica Ortodoxă a Ciprului.</p>
<p>În zilele lor, Cipru a fost inundat de monahi de toate ordinele catolice. Catolicii au desființat cele 14 (15) jurisdicții episcopale ortodoxe ale Ciprului și, restrângându-le la 4, le-au pus sub jurisdicția „episcopilor” latini (romano-catolici), izgonind reședințele episcopilor ortodocși la sate.</p>
<p>În 1260, papa Alexandru a interzis alegerea unui nou Arhiepiscop al Ciprului.</p>
<p>Supunerea ortodocșilor față de papa era și ecleziastică, și economică. Episcopii ortodocși trebuiau să depună jurământ de credință față de papă. Alegerea preoților ortodocși trebuia să aibă acordul catolicilor.</p>
<p>Un exemplu grăitor al prigoanelor pe care le-au suferit ortodocșii de la catolici este mucenicia celor 13 monahi ortodocși din Kadara în 1231. Deoarece au refuzat să se supună papei, au fost aruncați în temniță timp de trei ani. Atât de groaznică a fost viața lor acolo, încât unul a murit în temniță. Trupul său a fost luat de catolici, care l-au târât inuman pe drumurile Levkosiei, și apoi l-au ars.</p>
<p>Celorlalți 12, după ce i-au legat de picioare, au dat drumul unor cai și mulari să-i târască pe drumurile Levkosiei și pe pietrișul din albia rîului Pedieos, până când trupurile lor au fost sfâșiate. Apoi, au ars trupurile sfâșiate în piața Levkosiei, iar oasele lor le-au amestecat cu oase de animale, ca să nu le ia ortodocșii!</p>
<p>O prigoană aprigă împotriva ortodocșilor au dezlănțuit și urmașii luzinianilor, genovezii și venețienii. Înflăcăratul monah studit, Ioan Vrienios, care a vizitat Ciprul în anul 1405 din partea Patriarhiei Ecumenice, întorcându-se în Constantinopol, zugrăvea în cele mai negre culori calvarul ortodocșilor elino-ciprioți care trăiau sub jugul franco-latinilor (romano-catolici). „În mod normal” ortodocșii ar fi trebuit să fi dispărut de pe insula Apostolului Barnaba. Cu toate acestea ei și-au păstrat și naționalismul și limba și Ortodoxia. Călătorul englez Goludovici, de religie catolică, scria: „Ciprioții se disting prin a fi cei mai inflexibili și încăpățânați dintre toți elinii în ceea ce privește credința și naționalismul lor”.</p>
<p class="small">(sursa: <a class="text-decoration-underline" href="http://aktines.blogspot.com/2010/05/blog-post_9141.html" target="_blank">http://aktines.blogspot.com/2010/05/blog-post_9141.html</a>)</p>

<div class="article-divider"></div>

<h2>PATRIARHUL ILIE AL GEORGIEI:</h2>
<h3>Ortodoxia va salva Georgia!</h3>
<p>„Ortodoxia va salva Georgia!”, a accentuat ieri din Catedrala Sfintei Treimi Întâistătătorul Bisericii Ortodoxe Georgiene.</p>
<p>Patriarhul Georgiei, Ilie al II-lea, a adăugat printre altele: ”Principala valoare a neamului nostru este Ortodoxia, care după cum am menționat, va salva Georgia”. De asemenea, Patriarhul Georgiei a vorbit și despre recenta vizita a Sa în Cehia, accentuând semnificativ: ”M-am îngrozit de lipsa de credință a cehilor. Ar fi putut să fie credincioși, chiar dacă regimul comunist a distrus credința acolo”.</p>
<p>În sfârșit, Patriarhul Ilie, vorbind despre Georgia, a accentuat: ”Ca și Dumnezeu, și patria-mamă este una singură. Fie ca Dumnezeu să binecuvânteze țara mea și pe oamenii mei, care au fost, sunt și vor fi ortodocși.”</p>
<p class="small">(sursa: <a class="text-decoration-underline" href="http://www.romfea.gr/2009-12-18-11-21-40/33-2009-12-18-08-37-34/4883-Πατριάρχης-Γεωργίας-Ηλίας3a-22Η-Ορθοδοξία-θα-σώσει-την-Γεωργία22" target="_blank">http://www.romfea.gr/2009-12-18-11-21-40/33-2009-12-18-08-37-34/4883-Πατριάρχης-Γεωργίας-Ηλίας3a-22Η-Ορθοδοξία-θα-σώσει-την-Γεωργία22</a>)</p>

<div class="article-divider"></div>
<p class="text-center fw-bold">AXA ESTE PUBLICAȚIA CARE CONSIDERĂ CĂ TRĂITORUL ÎN BISERICĂ TREBUIE SĂ ȘTIE</p>
