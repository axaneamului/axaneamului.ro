---
title: Revista presei maghiare din România. Nr. 08/15.04.2010 – 30.04.2010
date: 2010-05-01T13:00:00Z
year: 2010
month: 2010-05
authors:
  - centrul-european-de-studii-covasna-harghita
series:
  - AXA ANUL III
#  - Axa 38
categories:
  - Revista presei maghiare
tags:
  - autonomie
  - România
  - Ținutul Secuiesc
  - Transilvania
  - unguri
images:
  - "images/0.jpg"
pinned: false
featured: false
---
<p class="alert alert-author-info">În această pagină - „REVISTA PRESEI MAGHIARE DIN ROMÂNIA” - puteți citi articole selectate din ziarele care apar în limba maghiară, în România. De cele mai multe ori aceste articole sunt edificatoare pentru înțelegerea scopului pe care îl au organizațiile maghiare din România, precum și statul Ungar: autonomia politică și administrativă a Ardealului; cu alte cuvinte: alipirea Ardealului la Ungaria. În paginile ziarelor scrise în limba maghiară, acest mesaj este explicit, „pe față” și nu cum apare el în declarațiile făcute presei în limba română de către liderii organizațiilor maghiare.</p>

<h2>Haromszek, nr. 5956 din 15.04.2010<br>
<small>B Kovacs Andras</small></h2>
<h4>Reforma în învățământ și încrederea în sine a majorității</h4>
<p>Proiectul de lege privind reforma învățământului, care va fi înaintat zilele acestea în parlament, cuprinde o noutate. În opinia ministrului educației, națiunea română se simte suficient de puternică pentru a include în paragrafe prevederi favorabile și o susținere financiară deosebită pentru minorități. În ceea ce privește reforma privind predarea limbii române, acest lucru vizează faptul că elevii școlilor în care studiază minoritățile să nu fie nevoiți să învețe limba statului din manualele destinate pregătirii majoritarilor, urmând ca acest lucru să se facă în baza unei programe școlare și a unor manuale speciale.</p>
<p>Este indiscutabil faptul că în felul acesta se validează interesul de stat românesc, fundamental, deoarece face mai eficientă și mai fructuoasă însușirea limbii statului și facilitează comunicarea lingvistică națională. Paragraful în discuție nu numai că nu contravine aspirațiilor fundamentale de stat național, ci mai mult decât atât, slujește aceste aspirații. Cert este că cel care a acceptat noua idee de tip Anghelescu a trebuit să se delimiteze de tradițiile legate de discursul antimaghiar din anii 20.</p>
<p>Invocarea încrederii naționale românești în sine de către un ministru aparținând majorității este un gest salutar deoarece – indiferent de mișcările sau calculele politice, tocmai acesta este lucrul pe care îl merită comunitățile minoritare din România, care s-au confruntat cu multe probleme.</p>

<h2>Szekely hirmondo, nr. 43 din 20.04.2010<br>
<small>Bartos Lorant</small></h2>
<h4>Reforma în învățământ și încrederea în sine a majorității</h4>
<p>Cotidianul central cu cel mai mare tiraj atacă/ Agitație naționalistă din cauza formației Karpatia</p>
<p>Cotidianul Adevărul a publicat un material tendențios despre concertul – Karpatia din orașul Târgu Secuiesc. Potrivit formulării publicației, concertul formației etno-rock – formație interzisă în Slovacia – a fost finanțată din bani publici.</p>
<p>Târgu Secuiesc, 17 aprilie, orele 22,00. Urmează concertul formației ungare etno-rock Karpatia. Oamenii se adună în fața sălii sporturilor. Sunt aproximativ o mie de oameni. Iluminarea scenei este sărăcăcioasă, în culorile roșu, alb și verde – relatează corespondentul din Brașov al cotidianului din București, bucurând sufletele cititorilor cotidianului naționalist. Peste tot se pot observa drapele secuiești și maghiare și mai mult decât atât, ziaristul – care dispune de o suficientă pregătire în domeniul heraldicii și simbolisticii – recunoaște chiar și drapelele cu dungi arpadiene.</p>
<p>Mai mult decât atât, el îi recunoaște și pe noii membri ai gestapo-ului, 20-30 de persoane, care au apărut la locul concertului îmbrăcați în negru și care pot umbla liber prin România, deși acest lucru nu li se mai permite în Ungaria. Și pentru ca lucrurile bune să continue, el începe să lanseze critici la adresa membrilor celor 64 de comitate, care în mod obraznic au utilizat simboluri fasciste. Acești obraznici au îndrăznit să afișeze aceste simboluri chiar și pe afișele prin care se anunța concertul. El mai adaugă: organizatorii nu se află la primul scandal dat fiind faptul că Toroczkai Laszlo este persona non-grata în Slovacia, însă aici poate organiza concerte!</p>
<p>Acum urmează esențialul: în opinia semnatarului articolului, concertul organizat de Tinerii Maghiari din Transilvania – concert care a cuprins elemente iredentiste, horthyste și fasciste – a fost organizat din bani publici, cu sprijinul Primăriei Sfântu Gheorghe și al Consiliului Județean Covasna. Concertul unei formații, care prin textele sale naționaliste instigă împotriva conviețuirii pașnice româno-ungare! Vai de autoritățile de aici! Nu sunt atât de ferme ca cele din Slovacia care i-au dat afară pur și simplu pe muzicienii șovini!</p>
<p>Să fim serioși! Mă întreb: cine este șovinul, fascistul sau naționalistul? Cel care organizează un concert, participă la acesta, se simte bine o oră-două și care pleacă acasă în mod pașnic? Sau cel care într-un cotidian național de mare tiraj publică rânduri care nu reflectă tocmai căldura unei conviețuiri pașnice? Ce succes a avut acest lucru, este oglindit în mod fidel de opiniile exprimate la finalul variantei electronice a publicației, opinii care promovează lupta sfântă împotriva maghiarilor.</p>

<h2>Szekely hirmondo, nr. 53 din 20.04.2010</h2>
<h4>Denumirea de Pământ Secuiesc nu deranjează</h4>
<p>Ministrul turismului și dezvoltării, Elena Udrea, a declarat sâmbătă cu ocazia vizitei sale la Miercurea Ciuc, că nu este împotriva faptului că regiunea formată din județele Harghita și Covasna și o parte a județului Mureș, să fie promovată în domeniul cultural și turistic sub numele de Pământ Secuiesc. Edler Andras Gyorgy, parlamentar UDMR din județul Covasna, a primit cu bucurie declarația conducătorului ministerului. Felicit atitudinea pozitivă a ministrului Elena Udrea față de denumirea de Pământ Secuiesc. Ea a dovedit din nou faptul că este un politician cu o gândire europeană – a declarat Edler.</p>

<h2>Szekely hirmondo, nr. 43 din 20.04.2010<br>
<small>Friessner Jozsef</small></h2>
<h4>Organizațiile maghiare din Transilvania au intrat în competiție pentru a intra în grațiile FIDESZ</h4>
<p>Kover Laszlo, viitorul președinte al Parlamentului, a calificat Partidul Civic Maghiar din Transilvania drept un aliat probat și astfel și pe președintele partidului, Szasz Jeno. Președintele formațiunii politice a contactat de bucurie publicația Magyar Nemzet, pentru a-i oferi un interviu și pentru a intra în rândul lingușitorilor, la fel ca și în timpul alegerilor din România, atunci când l-a vizitat pe președintele Băsescu, la Palatul Cotroceni, în data de 1 Decembrie. Dar să vedem ce s-a întâmplat recent în cadrul Partidului Civic Maghiar.</p>
<p>În urmă cu câteva săptămâni, justiția română și-a spus verdictul: realegerea lui Szasz Jeno nu s-a făcut conform legilor. Opoziția internă a sărbătorit, solicitând clarificarea problemei. Szasz a și acționat: a convocat de urgență congresul – chiar înainte de alegerile din Ungaria – ca nu cumva rezultatele alegerilor să-i influențeze pe delegații partidului și a făcut în așa fel încât să fie reales. Politicienii numiți drept membri ai opoziției interne nu au fost prezenți la congres, iar Szasz a câștigat. Nu a câștigat în mod just. În cadrul congresului au fost excluse acele persoane care nu erau prea încântate de vechiul-noul președinte.</p>
<p>Consiliul Național Maghiar din Transilvania, care se axează de fapt pe cercul de prieteni al lui Tokes Laszlo, a semnat un contract (în perioada congresului PCM) cu FIDESZ, în sensul că se vor susține reciproc. În opinia celor care cunosc tainele mocirlei politice interne maghiare transilvănene, Orban Viktor îl susține pe Tokes Laszlo, deoarece PCM – care s-a degradat la nivelul unui partid de buzunar al lui Szasz – nu s-a ridicat la nivelul așteptărilor și nu a reușit să desființeze monopolul UDMR. Totodată, Kover Laszlo este considerat unul din cei mai importanți susținători ai lui Szasz Jeno și astfel a pornit competiția în cercul transilvănenilor: cine sunt cei mai buni lingușitori ai FIDESZ?</p>

<h2>Haromszek, nr. 5961 din 21.04.2010</h2>
<h4>Petiția-Trianon / Marea adunare de la Versailles a fost autorizată</h4>
<p>Delegații Uniunii Mondiale a Maghiarilor, Leh Tibor, vicepreședinte regional, colegul acestuia Jankovich Istvan, Hompoth Zoltan, organizator principal și Botyan Zoltan, purtătorul de cuvânt al petiției – Trianon, au purtat negocieri de o săptămână – negocieri fructuoase – cu autoritățile franceze, în vederea autorizării mișcării tuturor maghiarilor, mișcare intitulată Dreptate Ungariei! Dreptate Europei!. Hompoth Zoltan și Bottyan Zoltan au comunicat: s-a acordat autorizația din partea autorităților franceze și astfel la Versailles se va organiza festivitatea maghiară de comemorare dedicată împlinirii a 90 de ani de la semnarea dictatului de la Trianon.</p>
<p>Bottyan Zoltan a comunicat: Uniunea Mondială a Maghiarilor și coorganizatorii – Mișcarea de Tineret 64 de Comitate, Motocicliștii Naționali, Societatea Trianon – vor organiza în data de 4 iunie 2010, la Versailles, în piața din fața Palatului Grand Trianon, înainte de masă, între orele 9,00-12,00, o mare adunare comemorativă a tuturor maghiarilor. Organizatorii ar dori ca la Versailles să fie prezente câteva zeci de persoane din fiecare județ al Ungariei. Sunt așteptate de asemenea comunitățile maghiare din Bazinul Carpatic.</p>
<p>Este o ocazie care nu va mai exista niciodată. Vom atrage atenția marilor puteri – care au impus forțat asupra noastră dictatul de pace – și a opiniei publice internaționale asupra nedreptății comise la Trianon în cazul maghiarilor din lume. În ceea ce privește această mișcare istorică, o considerăm drept un prim pas în privința revizuirii dictatului impus forțat în urmă cu 90 de ani. Adresăm rugămintea organizațiilor civile din Bazinul Carpatic și din întreaga lume să organizeze călătorii în grup și cercuri de prietenie, ca să fim cât mai mulți prezenți în piața din fața Grand Trianon, exprimând și pe această cale faptul că poporul maghiar nu se va resemna niciodată cu ciuntirea țării, la Trianon – a declarat Hompoth Zoltan.</p>

<h2>Haromszek, nr. 5964 din 24.04.2010<br>
<small>Farcadi Botond</small></h2>
<h4>Modificarea constituției – tema dezbaterilor / Progres sau regres?</h4>
<p>Reprezentanților Consiliului Național Maghiar din Transilvania (CNMT) le e temă că aspirațiile autonomiste ar putea fi lipsite de perspectivă în urma acelui articol al proiectul privind modificarea constituției, adoptat de guvern, care a fost cuprins în document la propunerea UDMR și conform căruia, în problemele privind identitatea națională a minorităților, autoritățile statului trebuie să se consulte cu organizațiile minoritare.</p>
<p>Prin comunicatul semnat de președintele Tokes Laszlo și președintele executiv Toro T. Tibor – remis vineri (n.t. -23.04.2010) redacției Haromszek – reprezentanților UDMR li se solicită să se delimiteze de propunerile lansate de cabinet legate de modificarea constituției. Prin comunicat se anunță că CNMT va iniția convocarea Forumului Maghiar de Mediere (EMEF) în vederea elaborării, în colaborare cu UDMR, a unei concepții vizând întreg sistemul constituțional. În cadrul unei conferințe de presă de vineri, de la Târgu Mureș, Marko Bela, președintele UDMR, și-a manifestat poziția față de situația creată. Reprezentanții uniunii consideră că e nevoie de o reformă amplă a constituției, însă nu susțin desființarea sistemului parlamentar bicameral. Totodată, Marko a apreciat drept un pas important articolul criticat de CNMT.</p>
<p>Inițierea modificării constituției, fără pregătirile corespunzătoare – prezentând caracter asemănător loviturii de stat -, doar cu câteva zile după formarea comisiei de specialitate și fără știrea membrilor acesteia, a provocat, pe bună dreptate, surprindere și revoltă – opinează CNMT .</p>
<p>Tokes obiectează atât față de deficiențele – pe care le reprezintă proiectul privind modificarea constituției – legate de modul de aplicare și de conținut, cât și față de aspectele care vizează minoritățile. În aprecierea CNMT, e regretabil faptul că reprezentanții UDMR nu au învățat nimic din experiențele acumulate în ultimii ani și cred în continuare că pot decide singuri asupra problemelor importante privind comunitatea maghiară din Transilvania. Reprezentanții CNMT amintesc de faptul că comisia pentru autonomie a EMEF a formulat principiile importante în procesul modificării constituției, precum statul regional, regionalism asimetric, principiul republicii parlamentare, parlamentul bicameral – senatul fiind reprezentant regional, aplicarea drepturilor colective, cuprinderea în sistemul constituțional al statutului juridic al autonomiilor comunitare.</p>
<p>CNMT precizează: pachetul elaborat de UDMR vizând modificarea constituției nu ține cont de aspectele amintite. Mai mult decât atât, modificarea articolului nr. 6 privind identitatea națională a comunităților minoritare reprezintă un regres, având în vedere că aceasta vorbește, în contextul deciziilor adoptate în probleme privind identitatea, în locul autoguvernărilor minoritare incluse în rândul autorităților de stat, despre organizații de apărare a intereselor minorităților. În urma acestei concepții, îndeplinirea aspirațiilor autonomiste devine imposibilă, în timp ce se creează posibilități ca propaganda de stat să promoveze modelul român de apărarea a minorităților – susține CNMT. Iar prin propunerea privind modificarea articolului nr. 62, se încearcă aducerea în incapacitate de funcționare a pluralismului ce contribuie la edificarea democrației interne a comunităților minoritare.</p>
<p>UDMR insistă asupra înființării unui sistem bicameral real, cu atribuții bine delimitate – a anunțat vicepremierul Marko Bela în cadrul conferinței de presă de vineri, de la Târgu Mureș.</p>
<p>În aprecierea lui Marko, proiectul elaborat de cabinet reprezintă un progres din punctul de vedere al drepturilor minoritare, având în vedere că acesta impune ca autoritățile statului să se consulte cu organizațiile minoritare în probleme privind identitatea etnică, culturală, confesională.</p>
<p>În pozițiile adoptate de CNMT și UDMR, se manifestă consens în ceea ce privește respingerea sistemului unicameral . Referitor la articolul privind existența statului național, Marko Bela a menționat: UDMR consideră că formularea respectivă trebuie exclusă din constituție, însă, în prezent, nu vede șansa susținerii propunerii respective de o majoritate de două treimi.</p>

<h2>Haromszek, nr. 5963 din 23.04.2010<br>
<small>Farcadi Botond</small></h2>
<h4>Modificarea constituției – tema dezbaterilor/Stat unitar național sau autonomie?</h4>
<p>UDMR nu va vota efectuarea modificării constituției în modul în care să rezulte implementarea sistemului unicameral, întrucât acesta ar contribui la confirmarea dogmei statului național și contravine aspirațiilor autonomiste – i-a declarat cotidianului nostru deputatul Marton Arpad. Acesta din urmă și Varga Attila sunt reprezentanții uniunii în cadrul comisiei pentru modificarea constituției, care a fost înființată în urma unei hotărâri adoptate marți (n.t. -20.04.2010), de către Parlament, și cuprinde 25 de membri.</p>
<p>Deputatul din Trei Scaune a precizat: urmează să înainteze mai multe propuneri, din care cele mai importante sunt cele vizând modificarea articolelor nr. 1 și nr. 152 ale constituției, având în vedere că uniunea dezaprobă dogma statului național unitar.</p>
<p>Reprezentanții UDMR au în vedere și promovarea cauzei privind diferitele forme ale autonomiei și a problemei privind utilizarea limbii materne, unele din motivele pentru care sistemul parlamentar unicameral nu poate fi admis. În opinia UDMR, acesta din urmă ar rezulta confirmarea dogmei statului național unitar, respectiv edificarea structurii centralizate a statului, aspecte care contravin principiului regionalismului și diferitelor forme ale autonomiei. Conform lui Marton Arpad, s-a ajuns la consens în această privință și în cadrul Forumului Maghiar de Mediere din Transilvania. În schimb, uniunea va insista asupra clarificării atribuțiilor ce le revin celor două camere ale parlamentului. Senatul ar trebui să funcționeze ca reprezentant al regiunilor, iar Camera Deputaților s-ar ocupa de problemele politice.</p>

<h2>Szekely hirmondo, nr. 45 din 22.04.2010</h2>
<h4>Presa românească lansează din nou acuzații nefondate/ Sapientia EMTE – cuibul tinerilor iredentiști?</h4>
<p>Un portal de limbă română (jurnalul.ro) a lansat recent noi acuzații la adresa unor importante instituții de învățământ maghiare și organizații civile, mai exact la adresa Universității de Științe Maghiare din Transilvania – Sapientia, a Liceului Teoretic Nagy Mozes, a Tinerilor Maghiari din Transilvania (EMI) și a Mișcării de Tineret 64 de Comitate.</p>
<p>Reprezentanții instituțiilor și ai organizațiilor sus amintite au făcut declarații în acest sens. Bejan Andras, directorul Liceului Teoretic Nagy Mozes, a declarat că nu se delimitează de ideea de a le insufla tinerilor o conștiință națională unitară. Acești tineri au curajul de a vorbi despre nedreptățile istorice, ceea ce este un lucru în totalitate firesc. Dintre elevii în cauză, mai mulți au absolvit școala noastră și sunt membri folositori ai societății, nu sunt iredentiști, soviniști, ci doar își cunosc rădăcinile – a declarat directorul.</p>
<p>Pe Varga Attila, președintele autoguvernării studenților- Sapientia, l-am contactat telefonic. El a declarat că până în momentul de față nu a auzit de acuzațiile care li se aduc. Vajda a declarat că aceste acuzații pun universitatea -care se află în procesul obținerii acreditării- într-o lumină proastă. El a mai adăugat că va înainta tema spre dezbatere elevilor și profesorilor.</p>
<p>Rozsa Balazs, informaticianul Scolii Generale Turoczy Mozes din localitatea Târgu Secuiesc, în timpul liber își desfășoară activitatea ca și membru al organizației din Trei Scaune a Mișcării de Tineret 64 de Comitate. El a declarat că printre obiectivele lor figurează păstrarea tradițiilor maghiare și ale celor secuiești, însă fac tot acest lucru fără intenția de a dăuna românilor.</p>
<p>Lui Szocs Zoltan, conducătorul filialei din Târgu Secuiesc a Mișcării de Tineret 64 de Comitate, ne-am adresat în legătură cu scandalul izbucnit în legătură cu concertul Karpatia.</p>
<p>– Noi ne-am obișnuit cu aceste acuzații, atât din partea autorităților române cât și din partea presei române. Orice lucru am organiza, acesta este calificat drept un atac. Unor organe de presă românești le face plăcere să atace în permanență organizațiile maghiare civile, acuzând de sovinism, iredentism și revizonism unele persoane nevinovate, care au un singur păcat și anume faptul că s-au născut maghiari – a declarat Szocs Zoltan.</p>
<p>Notă: în chenar se menționează:</p>
<p>Școlile și organizațiile maghiare sunt locații ale unor mișcări iredentisto-revizioniste – se menționează pe portalul de știri jurnalul.ro. Despre Universitatea Sapientia, autorul articolului afirmă că este cuibul tinerilor iredentiști. El relatează de asemenea despre activitatea patriotică – de instigare împotriva românilor – a membrilor organizației din Trei Scaune a Mișcării de Tineret 64 de Comitate. El nominalizează mai mulți elevi ai Liceului Nagy Mozes din Târgu Secuiesc, pe care îi asociază – total greșit – cu organizația amintită. Activitatea șovinistă și iredentistă a Tinerilor Maghiari din Transilvania (EMI) este finanțată din banii publici ai statului român – menționează autorul articolului, Radu Munteanu.</p>

<div class="article-divider"></div>
<p class="text-center fw-bold">AXA NOASTRĂ: ÎNTRE DUMNEZEU ȘI NEAMUL ROMÂNESC</p>
