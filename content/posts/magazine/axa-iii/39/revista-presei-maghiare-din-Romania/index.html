---
title: Revista presei maghiare din România. Nr. 09/01.05.2010 – 15.05.2010
date: 2010-05-16T12:00:00Z
year: 2010
month: 2010-05
authors:
  - centrul-european-de-studii-covasna-harghita
series:
  - AXA ANUL III
#  - Axa 39
categories:
  - Revista presei maghiare
tags:
  - autonomie
  - România
  - Ținutul Secuiesc
  - Transilvania
  - unguri
images:
  - "images/0.jpg"
# showFirstImageInPostContent: false
pinned: false
featured: false
draft: false
---
<p class="alert alert-author-info">În această pagină - „REVISTA PRESEI MAGHIARE DIN ROMÂNIA” - puteți citi articole selectate din ziarele care apar în limba maghiară, în România. De cele mai multe ori aceste articole sunt edificatoare pentru înțelegerea scopului pe care îl au organizațiile maghiare din România, precum și statul Ungar: autonomia politică și administrativă a Ardealului; cu alte cuvinte: alipirea Ardealului la Ungaria. În paginile ziarelor scrise în limba maghiară, acest mesaj este explicit, „pe față” și nu cum apare el în declarațiile făcute presei în limba română de către liderii organizațiilor maghiare.</p>

<h2>Tartenelmi magazin, nr, 5, mai 2010<br>
<small>Bako Geza</small></h2>
<h4>Capitole din istoria secuimii / Luptele sociale secuiești din 1342</h4>
<p>Începând cu secolul al XIII-lea, mai mulți membri ai păturii sociale conducătoare a secuimii au urmărit să pătrundă în rândurile nobililor moșieri. Au dobândit, ca prim pas, proprietăți în cadrul comitatelor, prin donații oferite de rege, prin căsătorii sau achiziții. Ulterior, au încercat să exproprieze şi să treacă în proprietatea lor privată unele teritorii aflate în proprietatea comună a secuilor. Aceste măsuri au generat opoziția comunităților secuiești, constituind rădăcinile luprelor sociale. Din documentul datat la 8 mai 1342, semnat de voievodul transilvănean Lamas, aflăm că fiii marelui moşier, banul Simon - care deținea proprietăși în zona Crișurilor - au depus plângere pe motiv că secuii le-au ocupat proprietatea numită Vecke. Documentul nu specifică ce comunitate secuiască este vizată, însă, mai mult ca sigur, trebuie să ne gândim la cei din Odorhei, numiți, la vremea respectivă, secui din zona Telegd. Fără îndoială, motivul măsurilor întreprinse de secuii din zona Telegd l-a reprezentat faptul că, inițial, pământul Vecke se afla în proprietatea lor comună. În pofida plângerii făcute de fii banului Simon în cadrul adunării generale de la Turda şi a intervențiilor făcute de voievodul Tamas, secuii din zona Telegd au reușit să-și redobândească proprietatea din valea pârâului Vecke, teritoriu care a figurat, și în secolele următoare, ca parte a scaunului Odorhei.</p>
<p>Un exemplu al luptelor sociale din 1342 îl constituie și cel din zona Sepsi.</p>
<p>După cum se ştie, în 1252, fiul secuiului Akadas din zona Sepsi, comitele Vince, a dobândit moșia de la Hăghig. Urmașii lui Vincze, nobilii de la Hăghig au expropriat teritoriul comunităților secuiești situat la periferia nordică a zonei Sepsi, denumit de ei pădurea Miko. Pe acest teritoriu au fost întemeiate două sate de iobagi: Zsombor și Gerebencs.</p>
<p>Comunitatea secuilor din zona Sepsi nu a tolerat mult timp abuzurile nobililor din Hăghig și au demarat lupta în interesul redobândirii proprietăților lor  legitime. Referitor la izbucnirea acestei lupte sociale, ne putem informa din adresa din 8 august 1342, adresată de regele Ladislau comunităților secuieşti  din zonele Telegd (Odorhei), Ciuc şi Kezdi. Din documentul respectiv reiese și faptul că, pe 8 mai 1342, comunitatea secuilor din zona Sepsi (universitas syculorum de Sebus) a ocupat localitățile Zisombor şi Gerebencs ale nobililor din Hăghig şi a confiscat bunurile mobile şi imobile din cele două așezări. Tot în anul respectiv, pe 15 mai, secuii din zona Sepsi au dărâmat casa de la Olteni a nobililor din Hăghig.</p>
<p>Adresa redactată de regele Ladislau reflectă și asupra următoarelor: comunitățile secuieşti din Zonele Telegd, Ciuc şi Kezdi au salutat poziția adoptată de secuii din zona Sepsi împotriva nobililor din Hăghig.</p>
<p>Luptele din 1342 purtare de secuii din zonele Telegd și Sepsi împotriva nobililor țin de evenimentele mișcării sociale de amploare derulate la vremea respectivă peste tot în Transilvania. Prin această mișcare, comunitățile românești, maghiare, secuieşti și săsești s-au confruntat deschis cu nobilii care au urmărit să le exproprieze terenurile și să-i subjuge.</p>

<h2>Haromszek, nr. 5971 din 03.05.2010</h2>
<h4>Dalai Lama nu vine în Trei Scaune?</h4>
<p>Dalai Lama nu vine în vizită în România în această toamnă. Informația a fost publicată în ediția electronică de sfârșit de săptămână a cotidianului Evenimentul zilei. Biroul de presă al europarlamentarului Tokes Laszlo - cel care a lansat o invitație la adresa liderului tibetan - nu are cunoștință despre amânarea vizitei preconizate pentru luna septembrie.</p>
<p>Cotidianul îl invocă pe Tenzin Taklaha, secretarul personal al Dalai Lama, care - conform informațiilor deținute - i-a declarat publicației EVZ că liderul budist a acceptat invitația, însă, ulterior, a decis că nu mai vine în România, mergând pe principiul evitării situațiilor neplăcute. Cei din anturajul lui Tokes Laszlo au primit cu surprindere vestea despre decizia luată de personalitatea din Tibet.</p>
<p>Demeter Laszlo, șeful biroului de presă al europarlamentarului, a declarat următoarele: a sosit scrisoarea remisă de biroul european al Dalai Lama, în care e confirmată vizita preconizată pentru perioada 23-24 septembrie. Deocamdată nu am fost înștiințați oficial că vizita ar putea fi amânată. Sperăm că vizita liderului tibetan totuși va avea loc, muncim de doi ani de zile în interesul realizării acestui obiectiv - a spus Demeter.</p>

<h2>Haromszek, nr, 5976 din 08.05.2010</h2>
<h4>Soluția este autonomia</h4>
<p>Stabilitatea pe termen lung a zonei Europei Centrale poate fi obținută prin intermediul creării formelor de autonomie - a declarat preşedintele comisiei parlamentare cu probleme de externe și privind maghiarii de peste hotare, membru FIDESZ, în localitatea Martely (n.t: județul ungar Csongrad), în cadrul conferinței de presă ce a urmat după ședința Consiliului Maghiar al Autonomiei din Bazinul Carpatic (KMAT).</p>
<p>Nemeth Zsolt a evidențiat faptul că în afara autonomiei nu există alt obiectiv politic, lucru care ar servi în mod unanim și clar intereselor maghiarilor de peste hotare.</p>
<p>Tokes Laszlo, preşedintele KMAT, a accentuat: în cadrul politicii naționale este necesară întreprinderea unei schimbări naționale. Participanții la consfătuire consideră necesară susținerea autonomiei de mai multe nivele în cadrul forurilor internaționale. În ceea ce privește sarcinile comune, se amintește de acordarea cetățeniei ungare pentru maghiarii de peste hotare - asemeni celorlalte state din zonă - fără ca aceștia să fie nevoiți să-şi părăsească pământul natal.</p>

<h2>Haromszek, nr. 5972 din 04.05.2010<br>
<small>Mozes Laszlo</small></h2>
<h4>La Valea lui Mihai, au vorbit despre autonomie</h4>
<p>Duminică (02.05.2010), la Valea lui Mihai (n.t. - jud.  Bihor), a avut loc un forum a cărei temă de dezbatere a constituit-o posibilele forme de autonomie a așezărilor din Partium cu o pondere a populației de etnie maghiară - a comunicat, ieri, biroul de presă al europarlamentarului Tokes Laszlo. Scopul urmărit prin întâlnirea convocată de reprezentanții filialei din județul Bihor a Consiliului Național Maghiar din Transilvania (CNMT) l-a reprezentat manifestarea aspirației la autonomie a maghiarilor în bloc din România cate trăiesc în afara Pământului Secuiesc. În opinia lui Torok Sandor, președintele CNMT din județul Bihor, autodeterminarea nu va fi înfăptuită împotriva altor persoane, ci aceasta reprezintă principalul mijloc al dăinuirii maghiare. Europarlamentarul Tokes Laszlo a subliniat: multilingvismul unei anumite regiuni istorice este o practică europeană, tocmai pentru acest motiv, deși, în prezent, cauza maghiară nu are un curs convenabil, lupta noastră pentru autonomie trebuie transformată într-o cauză europeană. În realizarea acestui obiectiv se mizează pe parteneriatul UDMR, Partidului Civic Maghiar (PCM), dar și pe munca noului guvern ungar. Sperăm că izvorul se va transforma în râu - a accentuat Tokes. Participanții la forum au decis înființarea Organismului de Inițiere a Mișcării Autonomia din Partium, a cărui sarcină o va reprezenta elaborarea - în termen de două luni - proiectul de autonomie a regiunilor din Partium în care maghiarii trăiesc în bloc.</p>

<h2>Haromszek, nr. 5973 din 05.05.2010<br>
<small>Vary O. Peter</small></h2>
<h4>Numele străzilor din Sfântu Gheorghe / Români furioși</h4>
<p>Mâine, la orele dimineții, la Primăria din Sfântu Gheorghe, va avea loc dezbaterea publică legată de modificările denumirilor străzilor din oraş. De obicei, la astfel de evenimente, cetățenii se prezintă în număr neînsemnat, însă, de data aceasta se manifestă un interes deosebit din partea minorității locale. Reprezentanții Forumului Civic al Românilor din Harghita, Covasna şi Mureş au anunțat şi ei la rândul lor o dezbatere publică, argumentul adus reprezentându-l următoarele: oamenii nu înțeleg de ce ar fi comunistă denumirea aleii Prietenia, totodată, proiectul privind modificarea numelor de străzi presupune și anumite sensibilități - a declarat președintele Forumului, Ioan Lăcătușu.</p>
<p>Localnicii români şi-au manifestat, în repetate rânduri, obiecțiile față de inițiativa conducerii orașului, conform căreia ar dori să valideze, inclusiv la nivelul numelor de străzi, procentele etnice. În cadrul dezbaterii publice de mâine, minoritarii - care probabil vor fi prezenți într-un număr mare în urma  apelului lansat de forumul civic al românilor - îşi vor prezenta contraargumente.</p>

<h2>Haromszek (Covasna), hr. 5975 din 07.05.2010<br>
<small>Vary O Peter</small></h2>
<h4>La Sfântu Gheorghe, dezbatere publică pe ton naționalist</h4>
<p>După cum era de așteptat, în cadrul dezbaterii publice de ieri - organizată preliminar prezentării în fața plenului consiliului local a hotărârii privind modificarea denumirilor de străzi - s-a generat o dispută vehementă. Dialogul nu s-a realizat nici de data aceasta, românii revoltați față de modificările inițiate nu au fost dispuși să accepte nici un fel de argument, invocând diferite obiecții, de la unele naționaliste la cele demagogice - deși idei naționaliste au venit și din partea maghiară.</p>
<p>Față de dezbaterea publică de ieri s-a manifestat un interes sporit fără de precedent în ultimii ani. Discursul susținut de primarul Antal Arpad Andras - în cadrul căruia acesta a justificat necesitatea modificării actuale a denumirilor de străzi prin faptul că identitatea orașului trebuie să devină unanimă pentru toți - a fost urmat de obiecțiile prezentate pe larg de Ioan Lăcătușu. Acesta a precizat că nu este în favoarea comunității româneşti sfidarea personalităților importante pentru membrii acesteia, amintind de faptul că, de exemplu, strada Horia, Cloșca și Crișan ar urma să fie redenumită Attila. Referitor la problema privind împărțirea străzii 1 Decembrie 1918, Ioan Lăcătușu a menționat că aceasta nu mai poate constitui temă de dezbatere. În urma faptului că, fosta conducere a orașului a încercat, de două ori la rând, s-o redenumească Petofi Sandor, s-a pronunțat o sentință judecătorească. Astfel de modificări contribuie la aprofundarea divergențelor interetnice - a accentuat Lăcătușu. Acesta a propus amânarea modificării denumirilor de străzi și organizarea unui referendum pe tema respectivă. În replică la obiecțiile prezentate de Lăcătușu, primarul a menționat: nu se poate discuta de conflicte interetnice, și dacă ele există, responsabilii sunt cei care le generează. Proiectul privind modificarea numelor de străzi reprezintă în pas spre normalitate. Dacă, două treimi din localnicii din Sfântu Gheorghe sunt de etnie maghiară, acest procent trebuie reflectat şi la nivelul numelor de străzi - această realitate trebuie acceptată de români. Rodica Pârvan și-a manifestat nelămurirea ce au în ele comunist denumiri ca Prieteniei, Frăției, Făcliei sau Viitorului, apreciind drept provocare redenumirea străzii Horia, Cloșca și Crișan. Edilul orașului a precizat că invocarea sensibilității româneşti e inutilă până când în oraș, și în ziua de azi, pe mai multe indicatoare numele străzilor figurează doar într-o singură limbă, iar în interesul schimbării acestora cu unele bilingve niciunul dintre români nu și-a ridicat glasul. Disputa s-a finalizat cu opiniile manifestate de preotul pensionar Incze Sandor: e trist faptul că o astfel de inițiativă a fost transformată într-o problemă româno-maghiară tocmai de niște intelectuali. Șovinismul nu-și are locul aici, trebuie să existe respect reciproc între diferitele naționalități, iar conducătorii noștri aleși trebuie susținuți şi nu criticați vehement - a subliniat preotul. Proiectul în cauză ar putea fi fixat pe ordinea de zi a următoarei şedințe de consiliu.</p>

<h2>Haromszek nr. 5976 din 08.05.2010<br>
<small>Farcadi Botond</small></h2>
<h4>Conferința - Pământ Secuiesc de succes</h4>
<p>Participanții la reuniunea de ieri de la Sfântu Gheorghe, referitoare pe problema învățământului, organizată de către Institutul de Dezvoltare a Pământului Secuiesc - în cadrul seriei de conferințe intitulare Pământ Secuiesc de succes, au vorbit despre posibilitățile de descentralizare oferite de proiectul de lege a învățământului, despre șansele de autonomia școlară, despre pericolele și dilemele care derivă din eventuala nepregătire și lipsa de experiență.</p>
<p>Vicepremierul Marko Bela și-a început cuvântarea referindu-se la măsurile drastice comunicate de președintele statului, amintind de faptul că trăim într-un stat centralizat şi birocratic. Exemplul altor țări ne indică faptul că în astfel de situații este necesară dezvoltarea învățământului, noua normă juridică creează o descentralizare reală, care poate schimba imaginea Pământului Secuiesc.</p>
<p>Keresztely Irma, inspector general şcolar județean, a analizat în expunerea sa posibilitățile ce derivă din autonomia școlară, amintind cu această ocazie de faptul că în pofida tendinței naționale, în Trei Scaune nu a scăzut numărul școlilor. În pofida acestui fapt, din cauza scăderii numărului elevilor și din cauza supradimensionării sistemului liceal trebuie decis de ce fel de sistem şcolar este nevoie în viitor în Trei Scaune, pe Pământul Secuiesc. Birtalan Jozsef, managerul județului Harghita a vorbit despre colaborarea dintre județele de pe Pământul Secuiesc, iar Sztakics Eva, viceprimarul orașului Sfântu Gheorghe, le-a prezentat participanților la conferință dilemele sale legate de norma juridică. Ea a întrebat: ce se va întâmpla cu proiectele-UE depuse sau câștigate, dacă școlile vor ajunge din subordinea autoguvernărilor orășenești în cea a autoguvernării județene? Senatorul Bokor Tibor s-a referit la aplicarea practică a normei juridice. În ceea ce privește posibilitățile de colaborare dintre cele două județe, el a declarat că una dintre acestea ar fi armonizarea învățământului în cadrul școlilor profesionale. În opinia sa, regiunea nu are nevoie de 2-3 licee agricole prost dotate, când ar putea funcționa o singură instituție modernă și care să servească întreaga regiune.</p>
<p>În cadrul discuțiilor s-a pus de asemenea problema situației perfecționării pedagogilor. Henning Laszlo, vicepreşedintele Consiliului Județean Covasna a vorbit despre stimularea financiară a pedagogilor, subliniind faptul că descentralizarea învățământului reprezintă unul din punctele aspirațiilor legare de autonomie.</p>

<h2>Szekely hirmondo, nr. 61 din 14.05.2010<br>
<small>Fricz Tamas</small></h2>
<h4>Inițiativă demnă de atenție cu ocazia comemorării Trianonului / Mișcare pentru dreptatea maghiară</h4>
<p>Se apropie ziua comemorării a90 de ani de la tratatul de pace de la Trianon - 4 iunie. Știm foarte bine ce s-a întâmplat: Ungaria a fost declarată principalul criminal de război. Cu 1 milion de semnături am putea face ca Uniunea Europeană să recunoască mârșava culpă a Trianonului.</p>
<p>Mulți ar putea spune: să uităm odată de Trianon, viața merge înainte, abordarea problemei contravine intereselor statelor mari, ale puterilor internaționale; în privința Franței, Marii Britanii sau a Italiei, întreaga situație este chiar jenantă, nu am face decât să le stârnim mânia asupra noastră. Argumentele ar putea fi chiar fondate. Dar cum rămâne cu cele petrecute în 2001, evenimente deosebit de importante pentru noi, despre care nu știe nimeni și de care nu se cuvine să pomenim?</p>
<p>În 1984, Papa loan Paul al II-lea a înființat Institutul Pro Hominis Juribis, care serveşte la confirmarea morală și sublinierea importanței pe care o prezintă Carta Drepturilor Omului, elaborată de ONU în 1948. Pe 20 februarie 2001, secretarul general al Institutului, profesorul Ludwig von Lang, i-a adresat procurorului general al tribunalului penal al ONU, Carla Del Ponte, o scrisoare oficială, subiectul reprezentându-l tocmai solicitarea institutului înființat de Papa Ioan Paul al II-lea: asigurarea principiului echității în beneficiul poporului maghiar.</p>
<p>Citez primele rânduri ale solicitării: Propun revizuirea juridică a tratatului de pace din 4 iunie 1920, de la Trianon, precum și a celui din 15 septembrie 1947, de la Paris. Vă solicit ca în urma revizuirii tratatelor de pace, să fie pronunțată nulitatea acestor documente. Îi solicit Tribunalului Internațional al ONU ca poporul maghiar să fie scutit de pedeapsa colectivă pronunțată în urma implicării sale în primul război mondial și să fie protejat de toate consecințele pe care le presupune această sentință. La solicitarea înaintată nu a sosit niciodată vreun răspuns.</p>
<p>Ținând cont și de aspectele amintite, este de neimaginat că tocmai noi, maghiarii, să uităm de cele întâmplate cu 40 de ani în urmă, însă nu e vorba nicicum de revizuirea granițelor, instigarea la război sau generarea instabilității regionale.</p>
<p>Uniunea Europeană a adoptat tratatul de la Lisabona, care cuprinde un punct deosebit de progresiv, potrivit căruia cetățenii Europei le-ar putea impune, prin strângerea de semnături, Comisiei Europene și Parlamentului European să se ocupe de anumite teme. Dacă se strâng 1 milion de semnături din cel puțin 9 țări diferite - vizând o anumită temă, aceasta capătă o forță coercitivă în privința celor instituții. Propun ca Forumul Solidarizării Civile și Uniunea Intelectualilor Creștini să demareze o acțiune de strângere de semnături - eu ajutorul țărilor din împrejurimi - în vederea revizuirii morale a dictatului de pace de la Trianon.</p>
<p>Cred că se vor strânge semnăturile necesare. Cine vrea să participe la acțiune?</p>

<div class="article-divider"></div>
<p class="text-center fw-bold">AXA NOASTRĂ: ÎNTRE DUMNEZEU ȘI NEAMUL ROMÂNESC</p>
