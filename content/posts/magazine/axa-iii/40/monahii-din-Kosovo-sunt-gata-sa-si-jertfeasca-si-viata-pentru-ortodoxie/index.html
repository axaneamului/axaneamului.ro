---
title: Monahii din kKosovo sunt gata să-și jertfească viața pentru Ortodoxie
date: 2010-06-01T16:00:00Z
year: 2010
month: 2010-06
authors:
  - ieromonahul-fotie
series:
  - AXA ANUL III
#  - Axa 40
categories:
tags:
images:
# showFirstImageInPostContent: false
pinned: false
featured: false
draft: false
---
<h2>Vom păzi Credința Ortodoxă!</h2>
<p>În Sfânta Mănăstire a Râului Negru din Episcopia de Rașka și Prizren (ERP) din Kosovo, ieri, 3.05.2010, după Dumnezeiasca Liturghie, la care au participat și credincioși din toate părțile Serbiei și din satele din împrejurimi, monahii au părăsit mănăstirea. Noul lor loc monastic va fi o regiune din Serbia centrală, pe valea satului Loznica la Cacak. Trei monahi au rămas în mănăstire până în momentul în care o vor preda locțiitorului.</p>

<h2>Monahii sunt pregătiți pentru orice jertfă</h2>
<p>După 27 de ani, Egumenul Nicolae și-a părăsit mănăstirea. A spus: Nu plecăm din mănăstirea noastră pentru vreun scop lumesc sau aducător de câștig, profitabil. Vrem să păstrăm Credința Ortodoxă și Sfânta Tradiție și să rămânem credincioși părintelui nostru duhovnicesc, Episcopul Artemie, pentru că este un adevărat slujitor al lui Dumnezeu. Toate cele ce se aud de mult timp încoace în jurul Preasfinției Sale sunt toate calomnii și minciuni.</p>
<p>Suntem pregătiți să primim orice pedeapsă ca represalii din partea autorității bisericești, pentru că am părăsit mănăstirea.</p>
<p>Convorbirile și amenințările vlădicii Amfilohie au fost fără roade. A încercat să-i convingă să nu părăsească mănăstirea. Și le-a transmis că în cazul în care nu fac ascultare și pleacă din mănăstire, vor suferi consecințele și vor fi trimiși în tribunalul bisericesc.</p>
<p>Într-o declarație publică, obștea Mănăstirii de la Râul Negru, în Duminica Tuturor Sfinților, 30/17 mai 2010 scrie: „Am cerut permisiunea să părăsim mănăstirea și să-l urmăm pe episcopul și părintele nostru duhovnicesc Artemie în locul în care este exilat, dar nu ne-a fost dată. Părăsim mănăstirea pentru că ne-am pierdut încrederea în noua conducere bisericească, din clipa în care l-au îndepărtat pe episcopul Artemie din tronul Episcopiei Rașca și Prizren, fără niciun motiv și fără a demonstra nimic din cele cu care-l acuză.</p>
<p>Declarăm că obștii monahale îi este cu neputință să rămână în casa de unde a fost exilat părintele ei duhovnicesc…”</p>
<p>Manastir Ţerna Reca</p>
<p class="small">http://mancr.org/2009-03-17-15-07-24/2010-04-20-13-49-45.html</p>
<p>De semnalat că o asemenea situație există și în mănăstirea  Mai-marilor Voievozi de lângă Prizren, unde egumenul Benedict și obștea contestă hotărârea Sfântului Sinod și amenință că în curând vor părăsi și ei mănăstirea.</p>
<p>Printr-o scrisoare, Egumenul Benedict declară că el și monahii săi nu pot să rămână în mănăstirea Episcopiei din care a fost surghiunit părintele lor duhovnicesc.</p>
<p>A declarat: Suntem amenințați cu depunerea din treaptă și afurisirea din comuniunea bisericească pentru o perioadă de timp, dar lucrurile acestea nu vor fi un rău pentru noi, ci doar pentru cei care le impun. Suntem pregătiți să suportăm orice pedeapsă. Și aceasta nu înseamnă că facem neascultare și că disprețuim hotărârile Adunării Episcopale, ci pentru că știm că toate calomniile și acuzațiile împotriva episcopului nostru Artemie sunt ticluite de către episcopul vicar Teodosie, care a acționat ca un ucigaș de tată (patricid) în lucrarea sa.</p>
<p>Aceeași stare de tulburare domină și în alte mănăstiri din Kosovo. Două treimi din majoritatea sârbă a monahilor sunt fii duhovnicești ai lui Artemie și se află în Kosovo.</p>

<h2>Poporul credincios din Serbia organizează un mare protest</h2>
<p>„CHEMARE ÎN AFARA PATRIARHIEI</p>
<p>Veniți cum sunteți!</p>
<p>Veniți cum sunteți!</p>
<p>Recursul fiilor credincioși ai Bisericii în fața Patriarhiei Bisericii Ortodoxe Sârbe, sâmbătă, 5 iunie, între orele 13 și 16, pentru o sinaxă lunară".</p>
<p>Această sinaxă se va continua în fiecare primă sâmbătă din lună (sâmbătă: 5 iunie, 3 iulie, 7 august) între orele 1 și 4 după-amiază. La această sinaxă creștină sunt chemați să participe toți oamenii evlavioși din interiorul Serbiei.</p>
<p>Protestul pentru păzirea credinței ortodoxe, în afara Patriarhiei din Belgrad, va fi pașnic, iar participanții, vor mărturisi prin rugăciune sfânta lor credință și vor aminti cuvintele Domnului: „Nu te teme turmă mică…", precum și: „Dacă Domnul este cu noi, cine poate să fie împotriva noastră?"</p>
<p>Întrunirile credincioșilor în afara Patriarhiei din Belgrad se pot efectua și zilnic.</p>

<h2>Glasul poporului, mânia lui Dumnezeu</h2>
<p>Precum se vede, ecumenistul patriarh sârb Irineu s-a supărat; la fel și nelegiuiții arhierei sârbi care l-au izgonit pe cel mai sfânt episcop al Serbiei, ca să ofere drum deschis antihristului papă, în 2013. Și au pus în circulație acuzarea, prin care majoritatea Ierarhiei sârbești l-au izgonit pe episcopul Artemie fără a-i da dreptul să se apere. O acuzare de 30 de pagini, care seamănă cu o bârfă femeiască și nu prezintă nicio dovadă!</p>

<p>Episcopul Artemie în Duminica Sfinților Părinți în Mănăstirea Fenek</p>
<p>Pe 30/05/2010, în Duminica Tuturor Sfinților, Episcopul Artemie a slujit Sfânta Liturghie în Mănăstirea Fenek împreună cu părintele Vasilie, Egumenul Mănăstirii Vratsevi. A fost multă lume și majoritatea  maicilor din Mănăstirea Kodsul. <strong>În cuvântul său, a zis credincioșilor să-L mărturisească pe Hristos și să nu se rușineze. Să fie pregătiți să-și jertfească pentru El chiar și viața.</strong></p>
<p>S-au împărtășit mulți copii, iar la sfârșit au primit binecuvântarea sa cu multă dragoste.</p>
<p class="small">(trad. I.F.; http://www.augoustinos-kantiotis.gr/?p=12827)</p>