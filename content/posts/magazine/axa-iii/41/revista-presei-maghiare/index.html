---
title: Revista presei maghiare Nr. 11/11.06.2010 – 15.06.2010
date: 2010-06-16T15:00:00Z
publishDate: 2010-06-16T15:00:00Z
year: 2010
month: 2010-06
authors:
  - centrul-european-de-studii-covasna-harghita
series:
  - AXA ANUL III
#  - Axa 41
categories:
tags:
  - Revista presei maghiare
images:
  - "images/0.jpg"
pinned: false
featured: false
---
<p class="alert alert-author-info">În această pagină - „REVISTA PRESEI MAGHIARE DIN ROMÂNIA” - puteți citi articole selectate din ziarele care apar în limba maghiară, în România. De cele mai multe ori aceste articole sunt edificatoare pentru înțelegerea scopului pe care îl au organizațiile maghiare din România, precum și statul Ungar: autonomia politică și administrativă a Ardealului; cu alte cuvinte: alipirea Ardealului la Ungaria. În paginile ziarelor scrise în limba maghiară, acest mesaj este explicit, „pe față” și nu cum apare el în declarațiile făcute presei în limba română de către liderii organizațiilor maghiare.</p>

<h2>Szekely hirmondo, nr. 72 - 01.06.2010<br>
<small>Borbely Zsolt Attila</small></h2>
<h4>O nouă epocă</h4>
<p>Accesibilizarea dublei cetățenii pentru toți maghiarii este o uriașă faptă de arme în domeniul politicii naționale, la fel și declararea zilei Trianonului drept Zi a Solidarității Naționale.</p>
<p>Acum se poate renunța cu adevărat la moștenirea comunistă, poate „A întemeiat statul ungar centrat pe națiune. Mai mult decât atât, Sfânta Coroană poate fi repusă în drepturi, iar forma de stat - transformată în monarhie constituțională. În istoria de peste o mie de ani a statalității ungare, epoca Horthy a fost, de la Mohacs încoace, singura care a corespuns atât cerințelor epocii, cât și intereselor naționale și tradițiilor juridice milenare. Dacă Fidesz va avea voința și angajamentul necesare pentru revenirea la sistemul constituțional amintit, viitorii cronicari vor pomeni numele lui Orban Viktor printre cele mai mari nume.</p>

<div class="article-divider"></div>

<h2>Haromszek, nr.5995 - 01.06.2010</h2>
<h4>Dubla cetățenie</h4>
<p>Președintele republicii, Solyom Laszlo, a semnat legea cetățeniei ungare, lege în baza căreia maghiarii de peste hotare pot obține în termeni preferențiali cetățenia ungară - a comunicat Administrația prezidențială. Parlamentul a decis de asemenea să-i ceară președintelui republicii promulgarea de urgență a legii.</p>

<div class="article-divider"></div>

<h2>Szekely hirmondo , nr.74 - 03.06.2010</h2>
<h4>Rememorăm Trianonul</h4>
<p>Vineri, ora 17:30, Trianonul va fi rememorat la Sfântu Gheorghe pe locul fostului drapel al țării. Clopotele vor răsuna timp de 10 minute, după care va recita Sandor Krisztina Hanna. Urmează luarea de cuvânt a profesorului Kadar Gyula. Vor rosti alocuțiuni reprezentanți PCM, EMI, ai Mișcării de Tineret 64 de Comitate (HVIM) și ai CNMT. Rugăciunea va fi rostită de preotul reformat Incze Zsolt. Vor fi intonate apoi imnurile ungar și secuiesc. Participanții sunt rugați să prindă panglici de doliu pe haine și pe drapele.</p>

<div class="article-divider"></div>

<h2>Szekely hirmondo, nr.75 - 04.06.2010<br>
<small>Bedo Zoltan</small></h2>
<h4>A fost nevoie de o perioadă de 90 de ani pentru organizarea Zilei Solidarității Naționale / Trianon sau fărâmițarea Ungariei</h4>
<p>Ziua de 4 iunie 1920 reprezintă ziua de doliu a națiunii maghiare. În castelul Grand-Trianon din Versailles, de lângă Paris, a avut loc semnarea celui mai nedrept dictat de pace din istoria mondială. Consecințele fizice ale Trianonului și cele care pot fi exprimate în cifre nu oglindesc trauma sufletească existentă și astăzi, cauzată de cele întâmplate, tragedia sutelor de mii de familii alungate și distruse, tristețea întregii națiuni. Locuitorii din rămășița de țară s-au trezit și încep să-și revină. Aceștia au ales conducători cu sentimente naționale.</p>
<p>Noi, părțile de națiune ajunse sub dominație străină, am avut un rol important în acest proces. În decursul perioadei amare de 90 de ani am reușit să ne păstrăm statutul de maghiari și am reușit să transmitem flacăra atașamentului de patrie și fraților noștri din țara ciuntită.</p>

<div class="article-divider"></div>

<h2>Haromszek, nr.5996 - 02.06.2010<br>
<small>Kadar Gyula</small></h2>
<h4>Amintirea Trianonului / Trianonul reprezintă lezarea gravă a autodeterminării</h4>
<p>Trianonul reprezintă și în momentul de față o problemă delicată, deoarece în baza dreptului internațional, partea din Ungaria istorică, denumită Slovacia, actualul teritoriu al Slovaciei, a fost primită în anul 1920 de Cehia. La fel s-a întâmplat și în cazul Ucrainei Subcarpatice, care face parte în momentul de față din Ucraina. Teritoriul aflat sub autoritatea juridică sârbă i-a fost acordat la vremea respectivă Regatului Sârbo-Croato-Sloven. Transilvania, Banatul și Partium au ajuns sub dominația României.</p>
<p>Lipsa de legitimitate a dictatului de pace a pornit de la faptul că locuitorilor de pe terenurile anexate nu li s-a oferit posibilitatea de a decide prin referendum în legătură cu propriul lor destin și nu au fost întrebați în ce țară doresc să trăiască.</p>
<p>În data de 1 decembrie 1918, la Alba Iulia, elita politică românească din Transilvania s-a folosit de posibilitatea istorică potrivit căreia Ungaria nu a participat alături de perdanți la primul război mondial și, prin invocarea principiului autodeterminării, a decis să rupă o bună parte din Transilvania, Partium și Banat de Ungaria. Se pare că membrii conducerii politice românești nu au fost interesați de crearea granițelor etnice și s-au străduit să obțină un teritoriu cât mai mare. În teritoriile maghiare acaparate de România, procentul românilor era de 53,8%. Cunoscând aceste procente, era de înțeles de ce conducerea politică românească a avut această atitudine în privința referendumului. Știau că nu toți românii transilvăneni și-ar da acordul în privința schimbării Transilvaniei - care asigura un nivel de trai mai ridicat cu România rămasă în urmă.</p>
<p>În cele ce urmează vom cita opinia unor personalități în legătură cu dictatul de la Trianon: Henri Pozzi, ziarist francez, a declarat: Pasics, Masarik, Beneș și Brătianu, însă mai ales Wilson și Clemenceau au jucat un joc care va ajunge ulterior rușinea istoriei mondiale! Lyod George, semnatarul englez al dictatului de pace, a scris următoarele: „Întreaga documentație care ne-a fost pusă la dispoziție de către aliații noștri este mincinoasă. Și noi am decis pe baze mincinoase.” Lord Sydemann, membru al camerei engleze a lorzilor: „Eu am fost întotdeauna consternat de ce a beneficiat de un astfel de tratament crunt singura parte care nu a fost responsabilă de războiul mondial. Poate că adevărul va ieși la lumină.” Generalul francez Cherfis a considerat Trianonul  drept o rușine a Franței: „Cuprinde măsuri nedrepte și imposibile.”</p>
<p>În anul 2005, juristul internațional Eva Maria Barki a făcut următoarea constatare legată de dictatul de la Trianon, constatare valabilă și astăzi: „Ceea ce s-a întâmplat la Trianon și ceea ce se întâmplă după 85 de ani reprezintă încălcarea gravă a dreptului la autodeterminare. Fără dreptul internațional nu poate exista dreptul la libertate și dreptul politic democratic. De acest lucru aparține și dreptul la patrie. Ideea Trianonului nu poate fi acceptată și nu poate fi depășită. Maghiarii trebuie să se confrunte zi de zi cu acea situație umilitoare care pe termen lung se degradează și nu se îmbunătățește. Nu este prea târziu pentru obținerea dreptului la autodeterminare. Juriștii internaționali, în frunte cu Aurel Cristescu, sunt în unanimitate de părere că dreptul la autodeterminare este de actualitate pentru fiecare popor. Așa numitul ius cogens poate fi valorificat oricând.”</p>

<div class="article-divider"></div>

<h2>Europai-Ido, nr. 12 - iunie 2010<br>
<small>Stoffan Gyorgy</small></h2>
<h4>Legea privind cetățenia</h4>
<p>Încep să fiu oarecum încrezător. Nu am crezut că voi trăi ziua în care parlamentarii ungari vor vota în procent de 97,7% reacordarea cetățeniei ungare luate maghiarilor din Bazinul Carpatic în anul 1920. Câțiva maghiari de nimic, care nu ne fac cinste, au votat împotrivă. Esența constă însă în unitate, un lucru fără precedent în această țară, de la Horthy Miklos încoace. Reacția mamei mele la marele eveniment a fost următoarea: se simte în sfârșit acasă în această țară. Sunt mulți în această situație. Atitudinea antimaghiară, calificarea națiunii ungare drept națiune fascistă și denigrarea în străinătate a națiunii ungare au ajuns în momentul de față, după o perioadă de 65 de ani, în groapa de gunoi a istoriei. Mă bucur de această lege însă am serioase dubii juridice și administrative, dat fiind faptul că legea prezintă un risc de securitate națională izvorât din lipsa din chibzuință.</p>
<p>Problema primordială constă în faptul că legea nu stabilește anumite lucruri pe care ar fi trebuit să le stabilească.</p>
<p>1. Acordarea cetățeniei este permisă doar maghiarilor care trăiesc și în momentul de față în cadrul granițelor existente înainte de Trianon.</p>
<p>2. În cadrul parlamentului ungar, trebuie să i se asigure reprezentanță maghiarilor care trăiesc în interiorul Bazinului Carpatic, pentru ca parlamentul ungar să nu decidă în lipsa lor  în probleme care îi vizează.</p>
<p>3. Alături de cetățenie, maghiarilor din Bazinul Carpatic să li se cuvină și drept de vot asemeni celorlalți cetățeni din țara-mamă. Până când aceste legi complementare nu vor fi elaborate, legea privind cetățenia reprezintă un risc serios la adresa Republicii Ungare și a maghiarilor din Bazinul Carpatic. În ceea ce privește cetățenia ungară, aceasta nu ar trebui cerută, ci doar anunțată, din cauză că le-a fost luată cetățenilor maghiari în mod ilegitim. Sperăm că decizia de acum este doar începutul și că se va realiza adevăratul obiectiv al națiunii. Să nu se creadă că sunt împotriva acordării cetățeniei ungare, numai că în cazul în care legea va rămâne așa, pe lângă cele 15 milioane de maghiari din Bazinul Carpatic vor mai exista cinci milioane de „maghiari” israeliano-americani. Aceștia au primit deja despăgubiri…</p>
