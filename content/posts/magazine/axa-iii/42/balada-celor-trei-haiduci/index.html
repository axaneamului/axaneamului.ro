---
title: Balada celor trei haiduci
# subtitle:
date: 2010-07-01T08:00:00Z
year: 2010
month: 2010-07
authors:
  - radu-gyr
series:
  - AXA ANUL III
#  - Axa 42
categories:
tags:
  - Gyrul
  - Inedit
images:
  - images/0.jpg
# showFirstImageInPostContent: false
pinned: false
featured: false
draft: false
---
<p>Slugi, jigodii, măscărici,<br>
târfe, cutre, venetici,<br>
vifleim de păpușari,<br>
lipitori, sforari, grăjdari,,<br>
tot scursori de prin fanar,<br>
și lingăi și cațaoni<br>
unși la țarigrad cuconi<br>
se umflară beizadele<br>
sub valahul cer de stele.</p>

<p>„Beizadea, lepădătură,<br>
cu trei rafturi de untură<br>
„cocoțat în scaun, ca să<br>
stea pe perini de mătasă,<br>
de mătasă diafană<br>
și să soarbă filigeană.</p>

<p>Iar în țară e scrie` n buchii,<br>
arnăuții ca păduchii<br>
„bici, urgii, zaveră, jaf.<br>
rumînească frunte` n praf<br>
„cu spinarea răbojită<br>
stă românul ca o vită.</p>

<p>Judecățile îi sug<br>
pîn` și fierul de la plug.<br>
Despuiat pînă la piele,<br>
coapsa-i crapă sub nuiele,<br>
urlă` n jug, coace` n cătușe,<br>
zace` n ocna de cenușe…<br>
Temniți pline rod năluci<br>
de panduri și de haiduci.</p>

<p>Trece lepra de-a călare<br>
și` n răscruci la drumul mare,<br>
ștreanguri negre se ațin<br>
holbând leșuri de creștin.</p>

<p>Beizadeaua se îngrașe<br>
- gunoiul scurs de pe fărașe -<br>
pîntecos, se umflă` n plin<br>
ca o butie cu vin,<br>
și căpușe crește` n gușe.<br>
Pe mari pungi cu galbini grei<br>
vinde țara la mișei,<br>
la streini și cămătari,<br>
pripășiți de prin fanar.</p>

<p>Dar în toi de codru lung,<br>
unde stelele împung<br>
și călare pe jivini<br>
intră luna` n vizuini,<br>
când luceferii pieziș<br>
bat arginturi pe furiș,<br>
trei feciori — proptiți în durdă —<br>
rupți din soare și leurdă,<br>
trei flăcăi — haiduci — pe gene<br>
cu amurguri și poene,<br>
cu ochi mari de căprioară<br>
și mijlocul trestioară,<br>
brațul: șuier, fruntea: scoc<br>
și sub coastă șoim de foc,<br>
au ieșit la luminiș<br>
cu luceferii pieptiși.</p>

<p>Pe cuțite și pe barde<br>
jurământ — jeratic arde.<br>
Tremură`n chimir de piele<br>
și svâcnesc pistoale grele<br>
- gușteri mari, ulii de fier -<br>
svîrcolite din mâner,<br>
par` c` ar vrea să sboare afară<br>
cu aripi de piatră rară.</p>

<p>Frunză roșie mărgean<br>
tolănită în rădvan<br>
pe opt perini de mătasă<br>
beizad sus somnoroasă<br>
trece` n toi de noapte groasă.</p>

<p>Flăcări lungi de nestemate<br>
trei haiduci țâșnesc de-odată<br>
ca trei fulgere de piatră,<br>
ca trei zimbri de agată.<br>
Sar pistoalele afară,<br>
haiducește scot pe nară<br>
sburături și plumb și pară…</p>

<p>În caleașca de mătase<br>
iată, grasă, unsuroasă,<br>
mîna` n înghiață cu inele<br>
lîngă pungi cu mahmudele.<br>
Iar oftatul peste vad,<br>
pe sub cetini lungi de brad,<br>
s'a tot dus spre țarigrad…</p>

<p>Înghiți-l-ar criptele,<br>
șoacății și liftele,<br>
liftele spurcatele.<br>
Lovi-l-ar bubatele,<br>
slugile vânduților,<br>
serdari arnăuților.<br>
Lua-i-ar ducă-se` n pustii,<br>
mânca-i-ar viermii de vii!</p>

<p>Muică Ţară, uite grașii,<br>
pezevenchii, ciocoiașii,<br>
cum îți scuipă feciorașii!<br>
Trei haiduci svîrliți în besne<br>
cu butuci de fier la glesne<br>
în funingine jilavă,<br>
într-o mlaștină buhavă,<br>
Trei haiduci ca trei goruni:<br>
talpa coaptă cu tăciuni,<br>
șoldul ars și fruntea friptă<br>
și spinarea` n spăngi înfiptă,<br>
tîmpla rană și coptură…<br>
mâna `ntoarsă rășchitură…<br>
funii ude cad pe trup…<br>
clește roșu smulge unghii…<br>
minghinele sparg genunchii.</p>

<p>Alelei! Blestem, blestem,<br>
dar haiducii nu se tem.<br>
Nu se tînguie, nu gem.<br>
Când se frige talpa arsă,<br>
geana lacrimă nu varsă<br>
și haiducii nu oftează<br>
ci doinesc doină vitează,<br>
doină lungă, legănată,<br>
haiducească și bărbată.</p>

<p>Iar cînd crunții temniceri<br>
vin la gratia de fier,<br>
văd în temniță minune:<br>
negre, besnele de tuci<br>
nu mai gîtuie haiduci,<br>
Dar îngeri de scântei<br>
ard în noaptea temniței.<br>
Trei arhangheli de zăpadă<br>
cîntă, sprijiniți în spadă!…</p>