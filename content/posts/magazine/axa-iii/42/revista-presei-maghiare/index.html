---
title: Revista presei maghiare Nr. 12/15.06.2010 – 30.06.2010
date: 2010-07-01T13:00:00Z
publishDate: 2010-07-01T13:00:00Z
year: 2010
month: 2010-07
authors:
  - centrul-european-de-studii-covasna-harghita
series:
  - AXA ANUL III
#  - Axa 42
categories:
tags:
  - Revista presei maghiare
images:
  - "images/0.jpg"
pinned: false
featured: false
---
<p class="alert alert-author-info">În această pagină - „REVISTA PRESEI MAGHIARE DIN ROMÂNIA” - puteți citi articole selectate din ziarele care apar în limba maghiară, în România. De cele mai multe ori aceste articole sunt edificatoare pentru înțelegerea scopului pe care îl au organizațiile maghiare din România, precum și statul Ungar: autonomia politică și administrativă a Ardealului; cu alte cuvinte: alipirea Ardealului la Ungaria. În paginile ziarelor scrise în limba maghiară, acest mesaj este explicit, „pe față” și nu cum apare el în declarațiile făcute presei în limba română de către liderii organizațiilor maghiare.</p>

<h2>Szekely Ujsag, nr. 24 - 17-23.06.2010<br>
  <small>Thot</small></h2>
<h4>Cine știe încotro…</h4>
<p>Szegedi Csanad, europarlamentar ungar Jobbik, și-a deschis un birou în orașul Târgu Mureș. În zilele imediat următoare, am așteptat reacții mai vehemente din partea presei de limbă română, însă în cursul săptămânii trecute au apărut doar declarații superficiale atât în presa de limbă română, cât și în cea de limba maghiară. Replicile venite din partea sferei civile au fost mult mai ferme. Vă prezentăm opiniile formulate în presa de limbă română, respectiv pozițiile exprimare de politicieni în cadrul unor interviuri realizate de publicația noastră.</p>
<p>Szasz Jeno, președintele Partidului Civic Maghiar (PCM), a precizat: trăim în democrație și oricine, chiar și europarlamentarii, își pot deschide birouri oriunde în Uniune, ca urmare, și europarlamentarii din Ungaria se pot folosi de acest drept atât în Transilvania cât și în Ținutul de Sus sau Voivodina. Și Tokes Laszlo și-a deschis un birou de europarlamentar la Budapesta. Szasz Jeno a adăugat că PCM ar dori ca și celelalte partide ungare să urmeze exemplul Jobbik și să își deschidă birouri în Transilvania. Liderul PCM speră că pe parcursul acestui an va fi inaugurat și un birou Fidesz. Partidul civic are în vedere realizarea programului de integrare națională în parteneriat cu reprezentanții Fidesz.</p>
<p>Racz Karoly, primarul din Târgu Secuiesc, vicepreședintele național al PCM, împărtășește opiniile exprimate de Szasz Jeno, însă a adăugat: nu e sigur că în momentul de față, biroul din Târgu Mureș servește la îndeplinirea obiectivelor noastre. (…)</p>
<p>Olosz Gergely, deputat UDMR de Trei Scaune de Sus, ne-a declarat: cazul nu are o importanță constituțională, oricine și oriunde în lume poate să deschidă un birou, trăim într-o lume liberă. Deputatul UDMR a adăugat: Sper că dacă un partid recurge la deschiderea unui birou, nu va întreprinde măsuri care să aibă efecte asupra politicii interne și nu va încerca să forțeze cadrul constituțional al țării.</p>
<p>Smaranda Enache, copreședintele Ligii Pro Europa a menționat: îmi fac griji pentru tinerii maghiari din cauza Jobbik. Liderii acestei formațiuni vorbesc despre susținerea drepturilor minoritare, însă acest lucru nu e adevărat. Până acum, au organizat tabere, iar acum, își deschid un birou. În opinia mea, este un gest negativ,
ar putea fi vorba despre o provocare din partea lor. În cazul în care autoritățile române ar interzice funcționarea biroului de la Târgu Mureș, reprezentanții Jobbik ar putea profita de acest lucru.</p>
<p>Presa de limbă română a prezentat evenimentul într-un mod destul de obiectiv, traducând cuvântarea rostită de Szegedi cu ocazia inaugurării biroului. Fiecare publicație a pomenit de Jobbik ca de o organizație înfrățită cu Garda Ungară, cea a cărei funcționare a fost suspendată. (…)</p>
<p>O parte din localnicii maghiari din Târgu Mureș resping ferm prezența lui Szegedi Csanad în oraș.</p>

<h2>Szekely hirmondo, nr. 86 - 21.06.2010<br>
  <small>Nagy Demeter Istvan</small></h2>
<h4>Semjen Zsolt despre sprijinul larg oferit de țara-mamă și despre un nou început / S-a deschis calea unificării</h4>
<p>Vicepremierul Ungariei, Semjen Zsolt, a trecut și prin Sfântu Gheorghe cu prilejul vizitei sale oficiale în România. În cadrul unei conferințe de presă susținute la Muzeul Național Secuiesc, lângă tunul lui Gabor Aron, a vorbit, între altele, despre discuțiile pozitive purtate cu președintele Traian Băsescu, importanța obținerii dublei cetățenii, obligația Ungariei față de autonomie și relația acesteia cu formațiunile politice transilvănene. După încheierea conferinței de presă ne-a acordat un interviu în exclusivitate.</p>
<p>- Din informațiile pe care le deținem, d-stră răspundeți, în noul guvern ungar, de maghiarii de peste hotare.</p>
<p>- În primul rând, sunt adjunctul pe probleme politice al d-lui premier, iar în cadrul problemelor de această natură, un domeniu aparte este cel al politicii naționale. Bineînțeles că maghiarimea de peste hotare este, să spunem așa, o problemă de suflet pentru mine și tocmai din acest motiv consider foarte importantă legea cetățeniei, prin intermediul căreia, maghiarimea - care de altfel a fost mereu ca una singură spiritual, cultural și istoric - se poate unifica acum și din punct de vedre juridic. Acesta este însă doar un element - ce-i drept, de mare încărcătură - al politicii naționale. Ea mai are numeroase alte elemente, inclusiv sprijinirea autonomiilor, dar și sprijinirea maghiarilor din orice colț al lumii. În acest context, vom înființa, de exemplu, un birou care să urmărească atent maghiarimea și să o ajute - indiferent în ce colț al lumii ar trăi - în cazul în care este lezată.</p>
<p>- Este vorba despre biroul de ocrotire a drepturilor naționale, despre care s-a vorbit deja în repetate rânduri?</p>
<p>- Da.</p>
<p>- Au fost exprimate numeroase opinii pe marginea dublei cetățenii. Pentru a clarifica neînțelegerile, ne-ați putea spune ce înseamnă ea practic?</p>
<p>- Cel care dobândește cetățenia ungară va avea o situație juridică similară cu cea pe care o are azi un cetățean ungar stabilit în străinătate. Drept de vot va avea cel care face dovada domiciliului. Aș dori să fie clar faptul că ceea ce am votat acum este legea cetățeniei, nu a dreptului de vot.</p>
<p>- S-a spus că în momentul desfășurării recensământurilor, d-stră veți duce - în special în țările vecine - un fel de campanie de consolidare a conștiinței maghiarimii. Mai este valabil acest proiect?</p>
<p>- Intenționăm să organizăm, pe de-o parte, niște forumuri de lămurire, de informare, prin care să arătăm în ce condiții poate fi solicitată cetățenia, iar pe de altă parte, să ducem o campanie de consolidare a identității, care urmărește ca în momentul recensământurilor, cei în cauză să își asume identitatea de maghiar. (…)</p>

<div class="article-divider"></div>

<h2>Haromszek, nr. 6008 - 16.06.2010</h2>
<h4>Tokes Laszlo este vicepreședintele Parlamentului European</h4>
<p>Tokes Laszlo a fost ales în data de 15.06.2010 în funcția de vicepreședinte al Parlamentului European. Prin intermediul reprezentantului maghiarilor din Transilvania, Parlamentul European are un al doilea vicepreședinte de origine maghiară și primul vicepreședinte de naționalitate română. De-a lungul vieții sale, Tokes, în calitate de reprezentant consecvent al validării drepturilor la libertate, a obținut merite eterne în privința căderii dictaturii comuniste din România, în privința clădirii unei Românii și a unei Europe libere.</p>
<p>Alegerea lui Tokes Laszlo în funcția de vicepreședinte al PE reprezintă o nouă stație în procesul unificării naționale transfrontaliere, în privința înființării unei Europe fără frontiere și a creării unei reprezentanțe UE comune a intereselor maghiarilor din Bazinul Carpatic. Prin prisma acestui rol special, Tokes Laszlo va fi un punct de legătură și mai important între națiunea maghiară și cea română și va sprijini colaborarea dintre cele două popoare. Pentru mine reprezintă o bucurie faptul că por fi membru al Parlamentului European tocmai în perioada adoptării Tratatului de la Lisabona, tratat care reprezintă începutul unei noi epoci în istoria Europei unire - a declarat Tokes.</p>
<p>Alegerea lui Tokes Laszlo în funcția de vicepreședinte al Parlamentului European reprezintă nu numai succesul comunității naționale maghiare din Transilvania, ci și al întregii maghiarimi din Bazinul Carpatic - se menționează în poziția formulată ieri de prezidiul Consiliului Național Maghiar din Transilvania. (…)</p>

<h2>Haromszek, nr.6009 - 17.06.2010<br>
  <small>B. Kovacs Andra</small></h2>
<h4>Există diferențe între ordine și ordine</h4>
<p>În cadrul academiei de poliție din București, asigurarea unui anumit număr de locuri pentru absolvenții maghiari reprezintă fără îndoială un adevărat progres. Ceea ce ne nemulțumește ar fi, eventual, faptul că doar în cadrul unei singure secții ar urma să fie instruite cadre care vorbesc această limbă - tratată până acum cu vitregie - la nivel de limbă maternă. Ar fi nevoie de sute, chiar de mii de astfel de angajați, însă în ritmul actual se va înregistra o creștere numerică deosebit de lentă. Nu ar strica dacă practica ar fi introdusă și în școlile militare din regiunile transilvănene , având în vedere că în structurile de ordine publică ar fi nevoie de mulți angajați care să-și valorifice cunoștințele în această limbă nu doar ca translatori în cadrul unității, ci și în purtarea unui dialog cu localnicii. Nu putem nega că se înregistrează anumite progrese și în această privință. (…)</p>
<p>După metoda pașilor mici se poate ajunge aproape - și numai apropia - de normalitatea revendicată. În ceea ce privește instruirea polițiștilor, inclusiv a ofițerilor de poliție , ar trebui eliminată concepția că acela care dispune de cunoștințele corespunzătoare este solicitat mai mult ca translator și că limba maghiară nu e utilizată ca o limbă generală în timpul muncii nici măcat în zonele în care populația maghiară e majoritară. Ar trebui să li se garanteze tinerilor maghiari dreptul de a se angaja, după terminarea studiilor, în unitățile din Transilvania, de pe Pământul Secuiesc, ar trebui să le fie puse la dispoziție clase separate cu predare în limba maghiară, iar cursurile de pregătire să fie derulate pe pământul lor natal.</p>

<div class="article-divider"></div>

<h2>Europai-ldo, nr. 13 - iunie 2010</h2>
<h4>Jobbik le-a făcut sânge rău</h4>
<p>Europarlamentarul Jobbik Szegedi Csanad și-a deschis un birou la Târgu Mureș. La festivitatea de deschidere a biroului au participat reprezentanți ai filialelor locale ale EMI, HVIM, PCM și CNS, precum și un prieten de-al nostru gardist din Sovata.</p>
<p>În deschidere s-a arătat că nici un partid din Ungaria nu a venit până acum în Transilvania, astfel că Jobbik s-a simțit obligat să reprezinte interesele maghiarilor din întreg Bazinul Carpatic. Maghiarimea transilvăneană are la Breuxelles trei reprezentanți maghiari, însă aceștia nu le reprezintă interesele, nu vorbesc niciodată despre autonomie, își fac auzit glasul în orice problemă, însă nu și în interesul celor care i-au ales. Jobbik nu dorește să obțină capital politic, ci face acest lucru pentru că alții nu s-au angajat să-l facă, deși și celelalte partide ar avea obligația de a veni la Târgu Mureș, Subotica, Odorheiu Secuiesc, Gheorgheni - s-a spus în festivitatea de deschidere. (…)</p>

<h2>Szekely hirmondo, nr. 85 - 18.06.2010<br>
  <small>Kocsis Karoly</small></h2>
<h4>Semjen Zsolt la întâlnirea primarilor din Trei Scaune de Sus /Critici la adresa edililor PCM</h4>
<p>La Sânzieni a avut ieri loc întâlnirea ordinară a primarilor din Trei Scaune de Sus. Oaspetele întrunirii desfășurate la sediul primăriei a fost Semjen Zsolt.</p>
<p>Alături de recent numitul vicepremier ungar (și totodată lider al Partidului Populare Creștin Democrat Ungar), au fost prezenți președintele și vicepreședintele Consiliului Județean Covasna - Tamas Sandor și Henning Laszlo -, countymanagerul Klarik Laszlo, parlamentarul Olosz Gergely, primarul Zagonului, Kiss Jozsef, și fiul acestuia, Kiss Attila - directorul direcției silvice județene. Acesta din urmă și-a ridicat glasul pentru terenul de vânătoare aflat în subordinea sa și ne-a criticat publicația pe motiv că îi descurajează pe proprietarii de păduri din Tei Scaune de Sus să mai
colaboreze cu direcția silvică.</p>
<p>La discuții au fost prezenți toți primarii din scaunul Kezdi (și nu numai), cu excepția celui din orașul breslelor. Primul care a luat cuvântul a fost Semjen Zsolt, care a prezentat pe scurt situația din țara-mamă și le-a mulțumit celor din Trei Scaune pentru acțiunea de ajutorare a sinistraților. A subliniat apoi importanța legii privind dubla cetățenie, apreciind că adoptarea ei a fost un pas istoric. (…)</p>
<p>Din informarea prezentată de Tamas Sandor a reieșit că s-a reușit obținerea de sprijin pentru reabilitarea tronsonului de drum dintre Bixad și Târgu Secuiesc, astfel că lucrările vor putea fi demarate. A pomenit și de fondurile alocate pentru reabilitarea sistemelor de canalizare din orașele județului, notând cu regret că Baraoltul nu a reușit nici de această dată să acceseze nici măcar un leu, deoarece primarul nu a fost capabil să întocmească documentația necesară, fiind mai degrabă preocupat de confruntările politice. (…)</p>

<div class="article-divider"></div>

<h2>Europai-Ido, nr.13 - iunie 2010<br>
  <small>Gyorgy Attila</small></h2>
<h4>Adoptă poziție</h4>
<p>Deschiderea biroului lui Szegedi Csanad este un fel de refugiere în avans, după ce FIDESZ a prins în țara-mamă vântul din pânzele ambarcațiunii lui Jobbik. Asta nu este însă o problemă. După cum nu este o problemă nici faptul că Jobbik își deschide un birou PE la Târgu Mureș.</p>
<p>Se vede însă că totul este cusut cu ață albă, deoarece oricât aș vrea să îi am la inimă pe liberalii transilvăneni, nu pot. Pentru că sunt trași pe sfoară, deoarece exemplele lor au trecut de mult în tabăra flămândă a celor care împing la căruța noului guvern ungar și continuă să urască tot ceea ce este maghiar.</p>
<p>Ce altceva poate face un frustrat în astfel de momente decât să adopte poziție și să înceapă să strângă semnături. E obișnuit cu așa ceva, nu-l costă nimic și cel puțin se simte important. Și strânge semnături. De exemplu împotriva deschiderii biroului Jobbik de la Târgu Mureș. Între timp, nici nu-i trece prin minte că tocmai în felul acesta îi conferă o importanță mai mare biroului și reprezentanței Jobbik. (…)</p>
<p>Aceste liste cu semnături sunt totuși bune. Pot fi salvate, recitite, analizate. Cine, ce, de ce, cu cine, când, de ce, de ce nu.</p>
<p>Pe aici nu se știe niciodată cine îți este prieten. Însă despre cei care nu își sunt prieteni, noi, maghiarii, avem o listă.</p>

<h2>Haromszek, nr. 6012 - 21.06.2010<br>
  <small>Farcadi Botond</small></h2>
<h4>Semjen Zsolt la Sfântu Gheorghe/ Budapesta susține aspirațiile autonomiste</h4>
<p>Răspunzând întrebării ziariștilor, Semjen Zsolt, vicepremierul Republicii Ungare a declarat că Ungaria se obligă față de autonomia teritorială și culturală a maghiarilor din Transilvania.</p>
<p>Semjen Zsolt, care a luat cuvântul la vernisarea expoziției, a declarat: unui popor îi este asigurată dăinuirea doar dacă toți membrii acestuia sunt conștienți de faptul că merită și reprezintă o mândrie să poți aparține de respectiva națiune.</p>
<p>După ce le-a mulțumit transilvănenilor pentru ajutorul acordat sinistraților din Ungaria, Semjen Zsolt a vorbit despre importanța adoptării legii cetățeniei. El a declarat: în cadrul întâlnirilor purtate cu președintele statului și cu premierul român, a constatat o atitudine pozitivă în cazul legii cetățeniei, la fel ca și în cazul normei juridice privind învățământul. A constatat o atitudine pozitivă și în privința problemelor delicate, aspect pe care l-a apreciat - în privința relațiilor dintre cele două țări - ca fiind o posibilitate pentru un nou început.</p>
<p>Întrebat fiind de ziariști, a declarat: chiar dacă problema autonomiei Pământului Secuiesc nu a fost abordată în cadrul întâlnirii cu Traian Băsescu, se obligă în continuare față de autodeterminarea culturală și teritorială, dat fiind faptul că nu se cere nimic mai mult pentru maghiarii care trăiesc aici, decât ceea ce se asigură în numeroase țări ale Europei.</p>
<p>În cazul în care regionalizarea va avea loc, pentru noi acceptabilă va fi varianta ca județele Covasna, Harghita și Mureș să formeze o singură regiune - a declarat vicepremierul, după care a adăugat: în privința maghiarilor din diasporă, asigurarea autonomiei culturale este considerată un lucru corespunzător. În interesul asigurării învățământului în limba maghiară se va iniția și programul de achiziționare a unor autobuze școlare. (…)</p>
<p>Întrebat fiind în legătură cu relațiile organizațiilor maghiare din Transilvania, Semjen a răspuns cu precauție. După cum a declarat, el a sosit într-o vizită oficială și reprezintă statul ungar și tocmai din această cauză se întâlnește în primul rând cu conducători maghiari. Alegătorii trebuie să fie cei care decid care vor fi organizațiile pe care le susțin și nu Budapesta. Semjen a comunicat: ministrul turismului și dezvoltării, Elena Udrea, va efectua în curând o vizită în Ungaria.</p>

<h2>Haromszek, nr. 6011 - 19.06.2010<br>
  <small>Gazda Jozsef</small></h2>
<h4>Încercarea de românizare a Pământului Secuiesc</h4>
<p>Există și alte metode prin care să-și facă simțită apatridia tolerată. Șefii au devenit peste tot - de la cel mai înalt nivel până la cel mai de jos - români. Majoritatea au fost aduși. Și le-a fost încredințată o sarcină: să evite până și aparențele tratării egale a cetățenilor! Un timp, prefecții nu au fost schimbați - prefectul județului Trei Scaune era Keresztes Karoly. În 22 a ajuns prefect Păltineanu. Până atunci fusese notar într-un sat din Trei Scaune. Fratele său era primar, iar el a ajuns prefect. L-a urmat apoi Rauca Răuceanu, pentru ca în final să vină Bidu Valer. În 1925 a venit Legea administrativă. Iar din acel moment, totul a început să funcționeze în limba română. Rapoartele erau cerute în limba română…</p>
<p>O altă metodă de colonizare era înființarea de locuri de muncă și umplerea lor cu forță de muncă românească importată. La început s-au ivit greutăți pe Pământul Secuiesc, deoarece puterea de ocupație nu a avut niciodată un sentiment de siguranță pe teritoriul care nu i se cuvenea, temându-se, ca atare, să investească acolo bani. Din acest motiv, aici, sărăcia a fost mereu mai mare, drumurile mai proaste, salariile mai mici - și în ziua de azi suntem la 65% din media pe țară -, rata șomajului mai mare. Obstrucționau voit propășirea acestei zone, iar în felul acesta împiedicau - fără să vrea - afluxul de români, ritmul doritei asimilări. Poate că primele mari investiții s-au făcut pe vremea lui Ceaușescu, atunci când - menținând ideologia, metoda sărăcirii - puterea a făcut totuși unele sacrificii, apreciind că sosise timpul încorporării totale. Din acest motiv s-au născut planuri concrete de colonizate, au fost construite noi cartiere pentru forța de muncă adusă aici. Târgu Mureș a fost declarat oraș închis, pentru ca maghiarii să nu se poată stabili acolo însă în același timp a fost colonizată în masă forță de muncă românească. La fel s-a procedat cu Sfântu Gheorghe, Miercurea Ciuc și Gheorgheni. Locuitorii de aici nu au putut demonstra niciodată că cei stabiliți aici primeau sprijin pentru acest lucru, salarii mai mari. Oricum situația lor era diferită, deoarece ca români, se bucurau aici de toate avantajele. Ei au ajuns șefi, directori, conducători mai mici sau mai mari. Ei au dreptate în toate, pentru ei înfloreau și înfloresc copacii, ei sunt poporul ales al acestei regiuni.</p>

<div class="article-divider"></div>
<p class="text-center fw-bold">AXA NOASTRĂ: ÎNTRE DUMNEZEU ȘI NEAMUL ROMÂNESC</p>