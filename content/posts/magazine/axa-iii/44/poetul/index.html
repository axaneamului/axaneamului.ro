---
title: Poetul
#subtitle:
date: 2010-08-01T07:00:00Z
publishDate: 2010-08-01T07:00:00Z
year: 2010
month: 2010-08
authors:
  - radu-gyr
series:
  - AXA ANUL III
#  - Axa 44
categories:
tags:
  - Gyrul
  - Inedit
images:
  - images/0.jpg
# showFirstImageInPostContent: false
pinned: false
featured: false
draft: false
---

<p class="text-center">
  Marele violoncel de nenufar,<br/>
  din a cărui coastă m'am născut,<br/>
  îngerii'l căutau pe un hotar<br/>
  de mărgăritar și crin zăcut.
</p>

<p class="text-center">
  Port sărutul dimineților pe buze,<br/>
  pasul meu pe flaute să calce.<br/>
  Mările mi-au încrustat în piept meduze<br/>
  și pe tâmple mi-au suflat cununi de alge.
</p>

<p class="text-center">
  Am descins din hoinăreala de văpae<br/>
  a cometei haimanale prin rubine.<br/>
  Umbre mă gonesc să mă despoae<br/>
  de frunzișul de-aurori sburlit pe mine.
</p>

<p class="text-center">
  Veacu-mi stinge coastele solare<br/>
  din speteze aurii de curcubee,<br/>
  ca să-mi spargă felinarele pe care<br/>
  le-am adus din mari casiopee.
</p>

<p class="text-center">
  Anii lumi cască negre funii<br/>
  să-mi sugrume lebede, gazele.<br/>
  Pajuri verzi vin din tărâmul lumii,<br/>
  sfârtecându-mi măruntaele cu stele.
</p>

<p class="text-center">
  Mă alungă roți locomotive<br/>
  și mă fluieră furnale și maidane<br/>
  curg lumină printre rotative<br/>
  străzile mă scuipă din burlane.
</p>

<p class="text-center">
  Nu am inimă ci rana unei rodii,<br/>
  ciugulită de luceferi și poeme.<br/>
  Gardurile când mă latră cu jigodii,<br/>
  plâng privighetori în os cu steme…
</p>

<p class="text-center">
  Numai florile - când trec cântând - se-adună<br/>
  și doar noaptea cresc pe cer și mă resfir<br/>
  proectându-mă, înalt de vis, pe lună:<br/>
  Umbră uriașă de safir.
</p>

<p class="text-center"><img class="img-fluid" alt="Imagine 2" src="images/1.jpg"></p>
