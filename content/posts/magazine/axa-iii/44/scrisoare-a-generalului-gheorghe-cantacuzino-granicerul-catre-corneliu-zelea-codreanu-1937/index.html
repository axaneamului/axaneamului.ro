---
title: Scrisoare a generalului Gheorghe Cantacuzino Grănicerul către Corneliu Zelea Codreanu (1937)
#subtitle:
date: 2010-08-01T09:00:00Z
publishDate: 2010-08-01T09:00:00Z
year: 2010
month: 2010-08
authors:
  - gheorghe-cantacuzino-granicerul
series:
  - AXA ANUL III
#  - Axa 44
categories:
  - Râpa robilor
tags:
  - Inedit
images:
  - images/0.jpg
# showFirstImageInPostContent: false
pinned: false
featured: false
draft: false
---
<p class="text-right">București 2 ianuarie 1937</p>

<h3 class="text-center">Dragă Corneliu</h3>

<p>Cum își spuneam, politica Românească de 70 de ani, de când este presupusă constituțională, este pe cât de simplă, pe atât de murdară. Partidele se succed pe baza clientelei electorale pe care o plătește, cum este azi, cu trei sferturi din buget. Cel care vine ca și cel care a plecat, în loc să puie impozite sau să dea afară, recurge la împrumut, ca și orice risipitor, fie extern, fie intern, acesta din urmă fiind tot extern prin marile bănci de aici, și, se pun la ordinele finanței jidovești care dictează azi prin reprezentantul ei
autorizat, am numit pe Titulescu.</p>

<p>Așa dar, azi, liberalii au isprăvit fondurile și decât să pună impozite noi sau să dea afară, … și strădania lor este, cum a fost de 70 de ani, ca cei care vin să vie în înțelegere cu ei și cu palatul ca să fie, zic ei, continuitate în sforțările constructive, și zic eu, continuitate cu furturile și cu mistificarea ce o înscenează o minoritate care spoliază prin și cu jidanii, o majoritate stupidă ce nu reacționează.</p>

<p>Că nu mai au fonduri liberalii/ tot ce au împrumutat a mers 1) în buzunarele lor și casele partidului, 2) la așezămintele lor cu Creditul Industrial, Minier, B. Românească și altele plus că la Banca Națională /cea mai mare escrocherie a secolului, spunea Nicolae Filipescu/ s'au aranjat și asigurat, vorba aia, la Dacia/ dovada este sforțările lor de a face împrumuturi și aranjamente acum la Paris ce nu prea reușesc pentru că și jidanii nu pot da așa pe pierdutele și nici liberalii nu pot admite a se compromite complet, cine știe ce condiții și concesiuni!</p>

<p>Atunci mai bine trec… am spus mai sus, unora care puțin le pasă dacă se compromit cu jidanii, pentru că scopul lor este să vie la putere, și, dovada că se pregătește o schimbare de guvern și de partid, o mai avem în faptul că se pune bine Titulescu până și cu Cuza. Peștele Franasovici își pregătește retragerea din guvern pentru o ambasadă. De frica viitoarelor alegeri, palatul trimite pe Inculeț în Consiliul de Miniștri să vadă dacă poate să ne dizolve. Prigoana a început intensivă. Caută să ne provoace, pentru ca ivindu-se incidente inventate și înscenate, cei care vin să poată strânge șurubul ca nu cumva să reușim în alegeri, și, în arsenalul lor infect este și porcăria cu Sinodul pus să ne oprească să facem biserici și mascaradele Regale cu tineretul inventate de frica metodelor noastre cinstite ce ne atrag simpatia tuturor în folosul României de mâine.</p>

<p>O să avem deci în curând alegeri și toate partidele tremură cum au tremurat la ultimele alegeri generale. Toată chestiunea se învârtește prin urmare în jurul electoratului.</p>

<p>Cine vine la putere? Nu ne interesează de loc. Oricine ar veni este același lucru cum se face de 70 de ani și cum explicam la început. Combinația Cuza-Goga-Vaida? Combinația Mironescu?/ la bonne à tout faire/ sau combinația Inculeț sau Argetoianu sau Iorga, oricine ar veni nu sunt decât, toți, instrumentul jidanilor și al Camarilei în care scumpul nostru Rege este prizonier și primă victimă, și deci oricine va veni, va veni cu condiția să ne persecute mai cu seamă în alegeri dacă n'o îndrăzni să ne dizolve.</p>

<p>Iată-ne dar în fața unor alegeri generale prin Februarie sau Martie, alegeri foarte grele pentru noi.</p>

<p>Dăm lupta sau n'o dăm?</p>

<p>Puterile noastre le știi mai bine ca mine și nu este nevoie să ți le scriu aici ca să le cunoască toată lumea.</p>

<p>În ceea ce mă privește pe mine pentru liniștea mea și pentru că sunt un puturos aș înclina să nu ne prezentăm și m'ar bucura
foarte mult să iei această hotărâre.</p>

<p>(Pg2)</p>

<p>Dar nu este vorba de mine, este vorba de țară și de organizarea noastră care, cred că s'ar irosi dacă nu ne prezentăm. Ursul nu joacă, mai cu seamă dacă este cinstit, de voie și deci trebuie să joc de nevoie și cum mi-ai dat depline puteri în zilele ce-mi mai rămân acuma și mă rog la Dumnezeu să fie cât de multe mă pregătesc de alegeri generale.</p>

<p>Nu ne prezentăm, se va zice că așa am făcut pentru că suntem slabi și trupele noastre în inacțiune se vor îndoi.</p>

<p>Ne prezentăm și nu reușim. Lupta, însă, va fi așa de dârză, și persecuțiile așa de mari încât se vor produce două fapte: 1. oțelirea trupelor noastre, 2. dovada că a trebuit sforțări uriașe ca să fim împiedicați.</p>

<p>Când o fi și o trebui și dacă nu ai venit încă până atunci să reiei comanda, viu eu la D-ta cu Popa și într'o zi și o noapte, pe brânci, facem împreună listele, tablourile și directivele trebuincioase.</p>

<p>…Dacă vom reuși, fie și puțini, în raport cu oribilele piedici, va fi prima etapă către victoria legionară.</p>

<p class="text-right">Cu multă dragoste<br/>
General Gh. Cantacuzino</p>
