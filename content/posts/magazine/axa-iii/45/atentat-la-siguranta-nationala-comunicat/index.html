---
title: ATENTAT LA SIGURANȚA NAȚIONALĂ
subtitle: Comunicat
date: 2010-08-16T01:00:00Z
publishDate: 2010-08-16T01:00:00Z
year: 2010
month: 2010-08
authors:
  - fcrchm
series:
  - AXA ANUL III
#  - Axa 45
categories:
tags:
images:
#  - "images/0.jpg"
pinned: false
featured: false
---
<p class="font-size-xl">Raportul mincinos și criminal al maghiarimii înaintat către ONU în sesiunea 2-27 august 2010 în vederea dezintegrării României</p>

<p>în care se arată ultima încercare a maghiarimii de a rupe o parte din teritoriul României; tot de aici mai reiese și incompetența și complicitatea conducătorilor statului român referitoare la integritatea teritorială a României</p>

<p class="font-size-xl">CONSILIUL DIRECTOR AL FORUMULUI CIVIC AL ROMÂNILOR DIN COVASNA, HARGHITA ȘI MUREȘ, PRINTR-UN COMUNICAT TRANSMIS ÎN DATA DE 9 AUGUST A.C. ȘI-A EXPRIMAT PUNCTUL DE VEDERE FAȚĂ DE INCLUDEREA PE AGENDA CELEI DE A 77-A SESIUNI A COMITETULUI ONU PENTRU ELIMINAREA, DISCRIMINĂRII RASIALE, REUNIUNE CARE A AVUT LOC LA GENEVA, ÎN PERIOADA 2-27 AUGUST 2010, A RAPORTULUI INTITULAT „<a class="text-decoration-underline" href="https://emnt.org/archivum/admin/data/file/20140108/2010-08-09-shadow-report-for-the-treaty-based-co.pdf" target="_blank"><strong>DISCRIMINAREA ÎMPOTRIVA MINORITĂȚII NAȚIONALE MAGHIARE ÎN ROMÂNIA</strong></a>”, DOCUMENT ÎNTOCMIT DE ASOCIAȚIA PRO REGIO SICULORUM (ANTAL ÁRPÁD), COMITETUL DE INIȚIATIVĂ BOLYAI (DR. PÉTER HANTZ) ȘI CONSILIUL NAȚIONAL AL MAGHIARILOR DIN TRANSILVANIA (ZSOLT SZILÁGYI).<p>

<p class="font-size-xl">REDĂM MAI JOS COMUNICATUL FORUMULUI CIVIC AL ROMÂNILOR DIN COVASNA, HARGHITA ȘI MUREȘ ȘI CONȚINUTUL RAPORTULUI ADRESAT COMITETULUI ONU PENTRU ELIMINAREA DISCRIMINĂRII RASIALE ÎNTOCMIT DE CĂTRE ASOCIAȚIA PRO REGIO SICULORUM (ANTAL ÁRPÁD), COMITETUL DE INIȚIATIVĂ BOLYAI (DR. PÉTER HANTZ) ȘI CONSILIUL NAȚIONAL AL MAGHIARILOR DIN TRANSILVANIA (ZSOLT SZILÁGYI):</p>

<h1 class="text-center">Comunicat</h1>
<h3 class="text-center">AL FORUMULUI CIVIC AL ROMÂNILOR<br />DIN COVASNA, HARGHITA ȘI MUREȘ</h3>

<p>Consiliul Director al Forumului Civic al Românilor din Covasna, Harghita și Mureș a aflat cu surprindere că pe agenda celei de a 77-a Sesiuni a Comitetului ONU pentru Eliminarea Discriminării Rasiale, reuniune care are loc la Geneva, în perioada 2 — 27 august 2010, din cele 11 puncte la ordinea de zi privind discriminările rasiale la nivel mondial unul vizează raportul intitulat „<a class="text-decoration-underline" href="https://emnt.org/archivum/admin/data/file/20140108/2010-08-09-shadow-report-for-the-treaty-based-co.pdf" target="_blank"><i>Discriminarea împotriva minorității naționale a maghiare în România</i></a>”, document întocmit de Asociația Pro Regio Siculorum (Antal Árpád), Comitetul de Inițiativă Bolyai (Dr. Péter Hantz) și Consiliul Național al Maghiarilor din Transilvania (Zsolt Szilágyi).</p>

<p>Simpla lecturare a acestui raport vădește caracterul mincinos menit să aducă o gravă atingere credibilității României. Documentul denaturează, într-un mod grosolan, realitățile privind drepturile persoanelor aparținând minorităților naționale din România, realități care depășesc standardele europene și internaționale în materie.</p>

<p>Faptul că printre semnatarii documentului menționat sunt și lideri ai UDMR denotă că formațiunea etnică maghiară care guvernează România nu este străină de acest demers îndreptat împotriva statului român. Aceasta impune ca Președintele României și Prim-ministrul Guvernului român să solicite UDMR-ului, sub sancțiunea scoaterii de la guvernare, să-și clarifice poziția în această problemă gravă. Este încă un prilej pentru persoanele care ocupă funcții de autoritate în statul român să probeze responsabilitățile constituționale ce le revin, iar pentru UDMR loialitatea față de România.</p>

<p>Solicităm Ministerului Afacerilor Externe să prevină intoxicarea organismelor internaționale, prin acest demers mincinos, prin prezentarea, în spiritul adevărului, a unei poziții ferme și argumentare a statului român și să informeze opinia publică cu privire la rezultatul dezbaterilor.</p>

<p>Având în vedere că prin acest nou demers se urmărește internaționalizarea falsei teme a discriminării maghiarilor din România și denigrarea statului român cerem partidelor politice, societății civile și mass-mediei să devoaleze falsitatea și reaua credință a inițiatorilor raportului. Documentul poate fi consultat pe adresele de internet a Agenției de știri <i>Romania Global News</i> (www.rgnpress.ro) și a <i>Forumului Civic al Românilor din Covasna, Harghita și Mureș</i> (www.forumharghitacovasna.ro).</p>

<p>Reamintind că, în data de 14 august 2010, în programul celei de a X-a ediții a Universității de Vară de la Izvorul Mureșului vor fi dezbătute temele <i>Problematica comunităților românești din țară care trăiesc în medii multietnice și pluriconfesionale în județele Covasna, Harghita și Mureș. Ce fac autoritățile locale? Ce face statul român? Segregarea etnică factor de instabilitate. Problematica romano-catolicilor din Moldova. Este identitatea o marfă? În folosul cui?</i>, invităm și pe această cale reprezentanții Administrației Prezidențiale și ai Guvernului României să-și exprime punctele de vedere față de aceste probleme prioritare ale societății românești.</p>

<p class="text-right">Biroul de presă al FCRCHM</p>
