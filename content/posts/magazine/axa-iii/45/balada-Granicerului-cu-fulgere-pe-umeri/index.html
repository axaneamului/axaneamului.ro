---
title: Balada Grănicerului cu fulgere pe umeri
#subtitle:
date: 2010-08-16T08:00:00Z
publishDate: 2010-08-16T08:00:00Z
year: 2010
month: 2010-08
authors:
  - radu-gyr
series:
  - AXA ANUL III
#  - Axa 45
categories:
tags:
  - Gyrul
  - Inedit
images:
  - images/0.jpg
# showFirstImageInPostContent: false
pinned: false
featured: false
draft: false
---

<p class="text-center">
Izbucnit din piatră și furtună<br />
viforos și mare grănicer,<br />
fulgerul îl aduna cu-o mână,<br />
trăsnetul îl culegea din cer.<br />
Gloanțele veneau să-i ciugulească<br />
piuind, din pumni, surâs viteaz.<br />
El trecea pe lângă moartea ostășească,<br />
cu lumini de cântec pe obraz,
</p>

<p class="text-center">
O poftea, râzând, cu el, la cină, —<br />
și cum sta la braț cu moartea, drept,<br />
cer valah, de-asupra, pe obcină,<br />
îi punea medalii noi pe piept…<br />
Anii, brumă… Neamul, sub prigoane,<br />
sângera băut de gușteri mari.<br />
Lângă piepturi verzi de legionari<br />
pogorâ viteazu'n uragane.<br />
De sub lespezi îl chemară voievozi,<br />
ca să crească'n fruntea gărzilor, parâng.<br />
Oase de vlădici gemeau sub bozii,<br />
veacurile Țării — oftau adânc.
</p>

<p class="text-center">
Și-a trecut prin temnițe… grămadă.<br />
Țara-a stat cul, legată'n fier,<br />
Temnița-a prins aripi de baladă<br />
Și s-a ridicat, de-atunci, la cer…<br />
Gratiile au plesnit ca o vioară,<br />
și legiunile, cu clocot de prier,<br />
au pornit cântând în primăvară<br />
după Căpitan și Grănicer.<br />
Cântecul, pe umăr, cât un soare,<br />
Jertfele, în ochi, ca niște zări…<br />
gărzile tunau, despicătoare, —<br />
Țara toată, brațe și chemări…
</p>

<p class="text-center">
Doamne, azi ni-l chemi și-l urci pe-o rază…<br />
Poate, sus, Arhanghelul Mihai<br />
vrea să-l pună grănicer de pază<br />
la hotarele cu fulgere din Rai.<br />
Sau l-așteaptă, poate, sus, în strane<br />
Mucenicii'n mâini cu verde ram, —<br />
ca să ne vegheze, din icoane,<br />
Sfânta noastră luptă pentru Neam!
</p>

<p class="text-center"><img class="img-fluid" alt="Imagine 2" src="images/1.jpg"></p>
<p class="text-center"><img class="img-fluid" alt="Imagine 3" src="images/2.jpg" width="25%"></p>

<div style="padding: 0 20px; border: 1px solid #1e0010; border-radius: 20px;" class="fw-bold">
  <h2 class="text-center">GENERAL CANTACUZINO — PREZENT!</h2>

  <p>Generalul Gheorghe Cantacuzino-Grănicerul este vlăstar de viță domnească și figura reprezentativă a celor ce ne-au dat România Întregită. El a fost trimis de Dumnezeu pentru a face legătura între România Voievozilor și a Generației Unirii cu România veacurilor legionare. El plătește cât o întreagă generație, cât un stâlp de istorie. Legionarii sunt „copiii” lui, iar el e fu al istoriei. Din istorie a venit generalul, să ne învețe a fi nemuritori: prin credința în Dumnezeu, prin jertfă și onoare și prin dragostea nebună de moarte pentru Căpitan și Legiune.</p>

  <p>Acum, după ce și-a terminat misiunea, s'a întors înapoi în istorie, acolo unde îl așteptau Moța și Marin și Ștefan cel Mare și Mihai Viteazul.</p>

  <p>…A fost o vreme de foc și prăpăd când neamul românesc striga: General Cantacuzino! Și răspundea o viață cât un munte:</p>

  <p>— Prezent!</p>

  <p>Astăzi tot război e și neamul strigă: General Cantacuzino! Un milion de vieți răspund:</p>

  <p>— Prezent!</p>

  <p>Da! Vremea e aproape când, la auzul acestui nume, va răspunde neamul întreg: Prezent! Generalul s'a întors în istorie. De-acum va răspunde istoria prin veacuri:</p>

  <p>— Prezent! Prezent!! Prezent!!!</p>

  <p class="text-right">ICONAR</p>
</div>