---
title: Ca o duminică
#subtitle:
date: 2023-06-18T01:00:00Z
year: 2023
month: 2023-06
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
#showFirstImageInPostContent: true
featured: false
pinned: false
draft: false
---
<p>copilărie ca o duminică<br>
cu trup de flori și voce de mamă,<br>
iată-te strânsă cu brațele tale de ploaie<br>
după gâtul meu, așa cum își poartă trandafirii<br>
sufletul de parfum,<br>
cum își duce o câmpie poveștile,<br>
cum își ține focul lumina.<br>
copilărie răsad de rai altoit pe inimă,<br>
nici n-aș putea să întreb unde ești<br>
când ochii nu văd nimic întreg<br>
fără tine, nor prins în joacă cu un capăt de ață,<br>
sărbătoare cu gust de nucă și scorțișoară.<br>
mă va întreba mereu cineva<br>
unde sunt serile ce nu întunecă,<br>
unde este iarna ce nu îngheață,<br>
iarăși și iarăși le voi spune<br>
că ești doar tu<br>
cu toate chipurile tale<br>
de îngeri cu pistrui<br>
și strungăreață.</p>