---
title: Când nu voi mai fi
date: 2025-11-17T00:00:00Z
publishDate: 2025-11-17T00:00:00Z
year: 2025
month: 2025-11
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>Când nu voi mai fi,<br>
într-un moment oarecare al lumii,<br>
nu se va micșora timpul,<br>
nu vor fi stele căzătoare, nu se vor uita-napoi<br>
nori și păsări,<br>
ci doar aceste dragi icoane.<br>
trenurile vor veni la timp ori vor întârzia<br>
(nu pentru mine, nu din cauza mea),<br>
satul își va aprinde luminile seara,<br>
își va trezi chiriașii în zori,<br>
frunze vor cădea ori crește,<br>
unul pe altul, ca de obicei, anotimpurile<br>
se vor căuta.<br>
când nu voi mai fi, voi ști cu-adevărat<br>
că n-am fost nicicând singur,<br>
bunii, străbunii vor fi și mai buni,<br>
și, împlinind cuvinte sfinte,<br>
pe vlăstarul nou, cu dragoste,<br>
îl vor adăuga.</p>

<p>când nu voi mai fi,<br>
ca la sărbătorile creștine,<br>
moartea se va duce,<br>
iar copilăria<br>
nu se va sfârși.</p>