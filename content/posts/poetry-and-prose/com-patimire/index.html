---
title: Com-pătimire
date: 2023-06-13T01:00:00Z
year: 2023
month: 2023-06
authors:
  - alexandru-marchidan
categories:
  - Poezie și proză
tags:
images:
  - "images/0.jpg"
featured: false
pinned: false
draft: false
---
<p>Sfinte<br>
Îngere<br>
Păzitor,<br>
ce pază fără pic de pace<br>
ți s-a mai dat și ție<br>
pe umărul unui așa de îndărătnic muritor!<br>
tu-nchizi ușile morții,<br>
el fuga le deschide;<br>
când plângi, el cântă îmbătat de lume;<br>
tu stai în fața lui să nu se piardă,<br>
el parcă vânează genune.<br>
o știi și te-ntristezi, dar ce să-i faci<br>
nebunului care se crede înțelept și bun,<br>
biet muritorul ăsta rătăcit prin vise<br>
(la tot ce-i ceri să facă<br>
găsește el să pună un alt nume).<br>
of, Sfinte Înger Păzitor,<br>
ce pază fără pic de pace<br>
ți s-a mai dat cu mine!</p>
<p class="small">(din vol. <i>Hesychia</i>, 2015)</p>