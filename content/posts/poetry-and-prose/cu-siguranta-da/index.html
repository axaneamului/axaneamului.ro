---
title: Cu siguranță, da!
date: 2024-10-10T00:00:00Z
year: 2024
month: 2024-10
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>timpul e un glonț spre inimă –<br>
stai liniștită, nu e chiar cutia Pandorei acolo,<br>
deși câteodată din nori întunecați<br>
vin fluturi cu ochi de oțel,<br>
deși din adâncuri un șarpe<br>
încearcă să muște locul unde stă icoana<br>
(știam că e neputincios,<br>
nu știam că e atât de urât!).<br>
timpul e un glonț spre inimă<br>
și ce s-ar întâmpla dacă ar atinge ținta?<br>
n-ar mai învia florile la anul?<br>
nu și-ar aminti apele cursul?<br>
n-ai mai zâmbi când mă vei recunoaște<br>
în poeme?<br>
cu siguranță da, cu siguranță da,</p>

<p>deci nu te teme.</p>