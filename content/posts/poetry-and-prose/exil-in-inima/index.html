---
title: Exil în inimă
date: 2023-07-02T00:00:00Z
year: 2023
month: 2023-07
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>se va coace grâul<br>
şi nici anul ăsta<br>
nu-mi voi afunda picioarele<br>
în căldura lui<br>
mereu îmi spun<br>
poate la anul…<br>
copii din praf de pâine<br>
jucându-ne cu vara…<br>
un grâu nou<br>
se coace în mine<br>
acum<br>
când sunt tot mai convins<br>
că tata şi mama<br>
îmbătrânesc şi ei<br>
ca toți oamenii<br>
mereu îmi spun<br>
poate la anul<br>
voi aduce<br>
cu mâna mea<br>
grâul<br>
acasă.</p>
<p class="small">(din vol. <i>Exil în inimă</i>, 2012)</p>