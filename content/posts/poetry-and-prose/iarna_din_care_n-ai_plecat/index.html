---
title: Iarna din care n-ai plecat
date: 2024-12-06T00:00:00Z
year: 2024
month: 2024-12
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>ninge patriarhal<br>
că n-aș vrea decât să mă uit<br>
cum m-acoperă Dumnezeu<br>
în orașul cu vise de zăpadă<br>
cad fulgi dintr-o moară cât lumea<br>
se scutură timpul pe noi<br>
mâna ta rece ca prospețimea unui colind<br>
îmi șterge crivățul de pe frunte<br>
și-ar putea să mai ningă<br>
o mie de ani<br>
îmi stai în față floare de iarnă<br>
să-ți arăt de vrei poezia<br>
ce cade de-o oră pe noi.</p>