---
title: Încercarea pelerinului
date: 2025-10-20T00:00:00Z
year: 2025
month: 2025-10
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>cobor în mine ca-ntr-o peșteră<br>
unde cândva am început s-aduc<br>
tot felul de tablouri, haine, hărți<br>
din zeci de lumi, din mii de părți.</p>

<p>de altfel, toți pereții-s tapetați cu ele<br>
și cu mari ceasuri bune de orice anotimp,<br>
un secundar mereu e gata (când va fi să fie)<br>
să-și dea ființa lui la schimb.</p>

<p>cobor în mine ca-ntr-un cort<br>
aglomerat de aur și cenușă –<br>
mă simt străin în fața lor,<br>
de parcă nu eu le-aș fi fost<br>
desagă vie și zăvor și ușă.</p>