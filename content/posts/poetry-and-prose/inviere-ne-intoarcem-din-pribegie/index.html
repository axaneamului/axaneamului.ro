---
title: Înviere
date: 2023-10-09T00:00:00Z
year: 2023
month: 2023-10
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: true
---
<p>ne întoarcem<br>
din pribegie.<br>
am ieșit și noi din burta chitului<br>
ca la o chemare de demult<br>
și râuri de lumină am venit<br>
curgând de jos în sus,<br>
noapte incandescentă<br>
predându-se zilei.<br>
pietrele caselor urcă<br>
în munții<br>
din care-au fost luate,<br>
munții urcă<br>
în ideea ce le-a născut,<br>
râuri de lumină<br>
nemaivăzute galaxii<br>
curgând pe drumuri<br>
înfiorate.</p>
<p class="small">(din vol. <i>Hesychia</i>, 2015)</p>