---
title: Invizibilul prezent
date: 2023-08-28T00:00:00Z
year: 2023
month: 2023-08
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>mai întâi florile, mugurii și razele soarelui<br>
mai întâi frumusețea văzută<br>
cu nunta ei de petale –<br>
toate se vor duce<br>
chiar venind spre cel care privește.<br>
tăcuți și pașnici soli,<br>
frunză cu frunză, fir cu fir,<br>
lacrimi, bucurii, cuvinte<br>
pleacă negreșit<br>
și fiecare om, până la ultima silabă,<br>
până la ultimul foton<br>
își alungește gesturile și grimasele<br>
în veșnicie,<br>
precum îmbrățișarea păcii<br>
zidește nesfârșite cascade spre cer,<br>
precum sărutul iudelor<br>
varsă cernite cascade în hău.</p>