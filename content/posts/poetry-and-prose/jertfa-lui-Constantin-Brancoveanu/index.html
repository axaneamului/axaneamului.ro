---
title: Jertfa lui Constantin Brâncoveanu
#subtitle:
date: 2023-06-14T01:00:00Z
year: 2023
month: 2023-06
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
#showFirstImageInPostContent: true
featured: false
pinned: false
draft: false
---
<p>și erau în ziua aceea<br>
un timp vechi și un timp nou<br>
față către față<br>
nimic risipind<br>
nimic amestecând<br>
dar ziua a început să se plece spre seară<br>
și-n zale de cenușă<br>
cineva a venit<br>
la omul acela<br>
să-i dea un veșmânt de durere<br>
să facă un târg<br>
cum se fac uneori pe aici<br>
iată<br>
altul să fii<br>
chip străin<br>
de inima ta încrustată cu rugi<br>
de Acela cu rănile Lui.<br>
ziua a început să se plece spre noapte<br>
iar omul cu statura clădită în ceară<br>
s-a ridicat ca un paznic de soare<br>
și-a ars cu lumină nestinsă<br>
trecând pe rând<br>
ca un foc<br>
sângeriu<br>
din fiu în fiu<br>
din fiu în fiu...</p>
<p class="small">(din vol. <i>Hesychia</i>, 2015)</p>