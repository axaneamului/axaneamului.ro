---
title: Mai mult decât orice
date: 2024-07-13T00:00:00Z
year: 2024
month: 2024-07
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>adânciți în Turnul Babel<br>
prietenii prafului și-ai fumului<br>
cred că au găsit calea ieșirii din noapte,<br>
aproape că au trecut de vârful norilor,<br>
aproape că au ajuns la cer</p>

<p>cârtițe invidioase le-aud zbaterea,<br>
simt așezarea harnică a cărămizilor<br>
în mușuroiul cel mare,<br>
colos crescut<br>
din slavă deșartă</p>

<p>în trecerea lor cocorii șoptesc:<br>
nebunilor,<br>
cerul nu poate fi stăpânit de mândrie.<br>
înțeleptul răspunde:<br>
păzește-ți inima<br>
mai mult decât orice,<br>
căci din ea ies<br>
izvoarele vieții.</p>