---
title: Miracolul
date: 2023-10-12T00:00:00Z
year: 2023
month: 2023-10
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: true
---
<p>la noi a țâșnit o fântână<br>
în<br>
mijlocul<br>
casei.<br>
înainte să ne dăm seama<br>
ce se întâmplă,<br>
vecinii au fost primii care-au alertat<br>
frunzele, greierii și stelele,<br>
pentru că de-atunci mama nu mai aducea zilnic<br>
apă din lumea apelor,<br>
mai ales pentru că de-atunci<br>
toate celelalte fântâni<br>
nu le mai ascundeau oamenilor tainele.<br>
am fi vrut să dăm tuturor<br>
din această apă,<br>
dar au venit viscolele,<br>
s-au închis drumurile<br>
și nimeni n-a vrut să iasă,<br>
deși o sete mai puternică decât viscolul<br>
le secase visele.<br>
la noi a țâșnit o fântână în mijlocul casei<br>
și-am rămas singurii<br>
care nu s-au speriat.</p>
<p class="small">(Volum de poezie, Editura Tiparg, Pitești, 2017)</p>