---
title: Noul cod
date: 2023-08-27T00:00:00Z
year: 2023
month: 2023-08
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>daaa, vine în sfârșit un pic de cosmos<br>
și pe la noi prin bezne<br>
după ce soarele a fost puțin încătușat,<br>
brăzdat de curcubee,<br>
pe scurt, a fost reeducat.<br>
iată, zice el voios, după ce a răsărit<br>
din marea picătură de rouă:<br>
vă aduc în grabă noile table ale legii!<br>
întâi de toate, de azi înainte<br>
să scrieți Dumnezeu cu literă mică!<br>
este prima lege din noul decalog<br>
și celelalte sunt ur-mă-toaa-ree-lee<br>
imediat, imediat, încă n-au ajuns pe raze,<br>
dar nu e vreun necaz, le veți afla curând<br>
(sunt legi bune, vă asigur).<br>
tot ce contează e să învățați din clipa asta<br>
că Dumnezeu se scrie<br>
numai și numai cu literă mică!<br>
apoi este atât, atât de simplu:<br>
decalogul curge de la sine,<br>
ca pielea șarpelui prin inima îmbătată<br>
cu frică.</p>
<p>Poeme nepublicate în volum, scrise între 2020-2023.</p>