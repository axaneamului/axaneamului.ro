---
title: Odisee
date: 2024-06-28T00:00:00Z
year: 2024
month: 2024-06
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>mai du-te, timp, în țări străine,<br>
aici, de când ne știm, prea iute vine<br>
sora-ți maiestuoasă, pietroasă, temută,<br>
înaripată în toate întrebările din lume.</p>

<p>mai du-te, timp, și tu, în loc de odihnă,<br>
acolo unde durerea în cui se anină<br>
și poate-ți iei cumva pe sora uitare<br>
și pe sora vină.</p>

<p>aș pleca, acum aș pleca dintre voi,<br>
însă nu eu sunt dușmanul,<br>
eu sunt doar barca ce vă duce,<br>
mai pe ocol,<br>
Înapoi.</p>
