---
title: Răscruce
date: 2023-07-06T00:00:00Z
year: 2023
month: 2023-07
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>mă aflam pierdut<br>
cum te afli câteodată<br>
în visul ce face din reflexia ta în pământ<br>
o fiinţă mai vie decât cel ce visează<br>
iată suflete<br>
la ce întâlnire ţi-a fost dat să vii<br>
dintre pod şi armătura de lacrimă<br>
a căderii<br>
pe locul în care unii se laudă cu carele lor<br>
alţii cu marmelada lor<br>
alţii cu măritişul frunzei<br>
iată suflete unde-ai ajuns<br>
ochi peste creioane bastoane şi câmpuri de ţipirig<br>
nor de suspine<br>
ia-mi ciulinii dintre ceruri<br>
mie<br>
un ciuline crud<br>
prins în lâna timpului.</p>
<p class="small">(din vol. <i>Exil în inimă</i>, 2012)</p>