---
title: Și am plecat
date: 2025-12-07T00:00:00Z
publishDate: 2025-12-07T00:00:00Z
year: 2025
month: 2025-12
authors:
  - ioan-gandu
categories:
  - Poezie și proză
  - Icoana din adânc
tags:
images:
  - "images/0.jpg"
featured: false
pinned: false
draft: false
---

<blockquote class="blockquote">
    <p class="mb-0  fst-italic">„Ceea ce copiii, bătrânii cu mintea și nebunii pentru Domnul Hristos înțeleg cu ușurință, «înțelepții» acestei lumi nu pot înțelege nicicum!”.</p>
    <footer class="blockquote-footer">(Un simplu pelerin)</footer>
</blockquote>

<h3>Și am plecat</h3>

<p>Îmi era rușine că sunt om,<br/>
Rușine mi-era…</p>

<p>Și am vrut să fiu copac,<br/>
Copac am vrut să fiu!</p>

<p>N-ai să poți<br/>
Mi-au spus copacii,<br/>
Lăsându-se îmbrățișați<br/>
În privirea-mi împăienjenită<br/>
Din rușinea că-s om;</p>

<p>N-ai să poți.</p>

<p>Ești înalt,<br/>
Ești sincer,<br/>
Ești neînfricat,<br/>
Dar prea sensibil<br/>
Și n-ai să poți răbda<br/>
Frigul și arșița,<br/>
Meandrele norilor,<br/>
Bătaia timpului<br/>
N-ai s-o poți răbda…</p>

<p>Ești om.</p>

<p>Și am plecat rușinat<br/>
Că sunt om,<br/>
Rușinat am plecat.</p>

<p>Am vrut să fiu stâncă,<br/>
Stâncă am vrut să fiu!</p>

<p>N-ai să poți<br/>
Mi-au zis stâncile,<br/>
Neclintindu-se mângâiate<br/>
De mâinile-mi tremurânde<br/>
Din rușinea că-s om;</p>

<p>N-ai să poți.</p>

<p>Ești iubitor,<br/>
Ești sincer,<br/>
Ești creștinat,<br/>
Dar prea sensibil<br/>
Și n-ai să poți răbda<br/>
Noroiul și nopțile,<br/>
Izbiturile și roțile,<br/>
Bătaia timpului<br/>
N-ai s-o poți răbda…</p>

<p>Ești om.</p>

<p>Și am plecat rușinat<br/>
Că sunt om,<br/>
Rușinat am plecat.</p>

<p>Am vrut să fiu apă,<br/>
Apă am vrut să fiu!</p>

<p>N-ai să poți<br/>
Mi-a răspuns apa,<br/>
Înfiorându-se,<br/>
Sărutată<br/>
Cu buzele-mi albite<br/>
De rușine că-s om;</p>

<p>N-ai să poți.</p>

<p>Ești călător,<br/>
Ești sincer,<br/>
Ești jertfitor,<br/>
Dar prea sensibil<br/>
Și n-ai să poți răbda<br/>
Scăldatul-revărsatul,<br/>
Curcubeul-amânatul,<br/>
Toate mizeriile vieții<br/>
Noastre curgătoare,<br/>
Bătaia timpului<br/>
N-ai s-o poți răbda…</p>

<p>Ești om.</p>

<p>Și am plecat rușinat<br/>
Că sunt om,<br/>
Rușinat am plecat.</p>

<p>Și-am plecat rușinat<br/>
Că nu sunt<br/>
Copac,<br/>
Stâncă,<br/>
Apă…</p>

<p>Și-am plecat rușinat<br/>
Că-s doar om!</p>

<p>Atunci pleiade<br/>
Și pulberi de stele<br/>
Arzând,<br/>
Au căzut,<br/>
Peste mine au căzut,<br/>
Sângerându-mă,<br/>
Arzându-mă,<br/>
Aurindu-mă,<br/>
Luminându-mă,<br/>
Înviindu-mă,<br/>
Nemurindu-mă,<br/>
De bucurie că-s om!</p>

<p>Și-am plecat…</p>

<h3>Și-am rămas.</h3>

<p>(1998)</p>

<p>P. S. – Se dedică, cu smerită metanie de gând, părintelui nostru G., iubitorul copiilor de toate vârstele și tuturor copiilor, care o vor citi cu duhul umilit și inima înfrântă. Dacă sfinția sa consideră de vreun folos cât de mic aiastă „rușine” duhovnicească și poetică, îl rog printr-un colaborator să fie citită din partea mea, ca un umil omagiu adus celor mici, simpli, mulți, uitați, neștiuți, rătăciți, prigonți, obidiți, sau căzuți pentru delictul lăuntric al purității hristice, dar prea iubiți de Însuși Mielul Ceresc, Care ne-a cerut să lăsăm copiii să vină la Dânsul, pe cei sub șapte ani chiar direct la Tronul Său Veșnic!</p>