---
title: Țara mea
date: 2025-08-28T00:00:00Z
publishDate: 2025-08-28T00:00:00Z
year: 2025
month: 2025-08
authors:
  - alexandru-marchidan
categories:
  - Poezie și proză
tags:
  - Lumină sub asediu!
images:
  - "images/0.jpg"
featured: false
pinned: false
draft: false
---
<p>e stradă cu vizibilitate redusă<br>
unde nebunii și-au luat dreptul<br>
de a planta salcâmi după ideea de ordine<br>
din mintea lor,<br>
iar soarele răsare<br>
doar când e obligat<br>
(fiindcă lumina doare).<br>
țara mea<br>
e stradă cu vizibilitate tot mai redusă<br>
unde pentru orice crimă<br>
scuze se găsesc ușor prin buzunare,<br>
spini tot mai mulți trebuie scoși din pâine,<br>
șuvoi de noapte curge din noii vechi stăpâni,<br>
iar libertatea de gândire se preface<br>
în gramul de mișcare<br>
dintr-o închisoare.<br>
înțelepciunea, adevărul, bărbăția –<br>
uitate-n sfinte cărți<br>
(vor mai găsi semințele lor astăzi<br>
vreun loc de semănare?)</p>