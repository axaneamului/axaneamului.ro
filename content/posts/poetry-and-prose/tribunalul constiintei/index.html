---
title: Tribunalul conștiinței
date: 2023-06-10T00:00:00Z
year: 2023
month: 2023-06
authors:
  - ioan-gandu
categories:
  - Poezie și proză
tags:
images:
featured: false
pinned: false
draft: false
---
<blockquote class="blockquote">
  <p class="mb-0">„Judecățile Domnului sunt adevărate,<br>îndreptățite toate…”</p>
  <footer class="blockquote-footer">(Psalm 18, 10)</footer>
</blockquote>

<p>- Următorul.<br>
- „<i>Cuget, deci exist!</i>”<br>
- De unde îți vin cugetele?<br>
- Din rațiunea mea…<br>
- Încă nu exiști, mergi și <strong>mai cugetă</strong>,<br>
însă nu cumva să te rătăcești singur<br>
prin filosofiile cele deșarte, omenești.<br>
- Următorul.<br>
- Eu sunt împărat, deci știu totul!<br>
- Ești împărat, dar nu ești Împăratul.<br>
- Eu sunt împărat…<br>
- Încă nu ești nimic, mergi și <strong>mai cugetă</strong>,<br>
ca la urmă să nu fii îngropat de cei morți,<br>
cu morții lor, adică cu aceia ce n-au avut<br>
grijă de suflet, de duhul cel nemuritor.<br>
- Următorul.<br>
- Sunt liber să fac ce vreau și vreau tot<br>
ce-mi place, fiindcă sunt liber…<br>
- Ești legat din toate părțile prin firele<br>
propriei răzvrătiri, <strong>tu nu cugeți</strong>, ci aiurezi.<br>
- Sunt liber…<br>
- Ești mai rău decât nimicul, ești întunericul<br>
dinafară și acolo vei rămâne veșnic!<br>
- Următorul.<br>
- Sunt Patriarhul Bisericii strămoșești…<br>
- <strong>Ești sub Evanghelia Arhiereului Ceresc,<br>
numai drept învățând și săvârșind Cuvântul<br>
Adevărului Său.</strong><br>
- Următorul.<br>
- Sunt un simplu rob nevrednic al ascultării<br>
hărăzite; sunt un mare păcătos…<br>
- Ești robul Meu, intrat în rânduiala slujirii<br>
celei drepte, gustând de-acum din Bucuria<br>
Mea. Așteaptă vestirea și <strong>stai în neclintirea</strong><br>
<strong>ascultării Mele!</strong><br>
- Următorul.<br>
- Nu mai e nimeni, Doamne, Iisuse Hristoase!<br>
Sunt toți căzuți pe gânduri…<br>
- Trimiteți-le Îngeri să-i ridice. Să începem<br>
Sfânta, Dumnezeiasca și Cereasca Liturghie.<br>
- <strong>Doamne, Te roagă Maica noastră Prea Sfântă</strong>,<br>
să-i primești și pe cei din ceasul al 11-lea…<br>
- <strong>Fie, dar numai pe cei de sub Acoperământul ei.</strong></p>

<p>14 martie 1996<br>
Sfântul Cuvios Benedict de Nursia;<br>
Sfântul Sfințit Mucenic Alexandru preotul</p>