---
title: Scrisori către țară
subtitle: "Anexa III. 20 martie 1998. Scrisoare Deschisă Către Președintele Emil Constantinescu"
# titleWithNote: true
date: 2025-06-14T10:00:00Z
year: 2025
month: 2025-06
authors:
  - anghel-rugina
categories:
  - Politică
tags:
  - Naționalism
images:
  - "images/0.jpg"
#showFirstImageInPostContent: false
featured: false
pinned: false
draft: false
---
<h2 class="text-center"><strong>The International Society for<br>Intercommunication of New Ideas, Inc. (ISINI)</strong></h2>

<div class="container">
    <div class="row">
        <div class="col">
            <address class="small text-muted" style="line-height: 1.25 !important;">
                <strong>OFFICERS</strong><br><br>

                <strong>Edgar Ortiz,</strong><br>
                <strong>President</strong><br>
                <i>Universidad Nacional</i><br>
                <i>Autónoma de México</i><br><br>

                <strong>Ingrid H. Rima,</strong><br>
                <strong>Vice President (1),</strong><br>
                <i>Temple University,</i><br>
                <i>USA</i><br><br>

                <strong>Lazaros Houmanidis,</strong><br>
                <strong>Vice President (2),</strong><br>
                <i>University of Piraeus,</i><br>
                <i>Greece</i><br><br>

                <strong>Ronald G. Bodkin,</strong><br>
                <strong>Vice President (3),</strong><br>
                <i>University of Ottawa,</i><br>
                <i>Canada</i><br><br>

                <strong>Tomas J.F. Riha,</strong><br>
                <strong>Vice President (4),</strong><br>
                <i>University of Queensland,</i><br>
                <i>Australia</i><br><br>

                <strong>Jacob J. Krabbe,</strong><br>
                <strong>Secretary-Histrian,</strong><br>
                <i>Wageningen Agric. Univ.,</i><br>
                <i>The Netherlands</i><br><br>

                <strong>Raul Moncarz,</strong><br>
                <strong>Treasurer,</strong><br>
                <i>Florida International Univ.,</i><br>
                <i>USA</i><br>
            </address>
        </div>
        <div class="col-6 text-center align-middle" style="padding-top: 25%">
            Boston, 22 Martie, 1999<br>
            Onor. Rector Emil Constantinescu,<br>
            Palatul Cotroceni,<br>
            București. ROMÂNIA
        </div>
        <div class="col">
            <address class="small text-muted" style="line-height: 1.25 !important;">
                <strong>HONORARY MEMBERS</strong><br><br>

                <strong>Anghel N. Rugină,</strong><br>
                <strong>Honorary President-Founder,</strong><br>
                <i>Emeritus Northeastern Univ.,</i><br>
                <i>USA</i><br><br>

                <strong>M. Raymond Barre,</strong><br>
                <strong>Former Prime Minister of France</strong><br><br>

                <strong>Mihai Drăgănescu,</strong><br>
                <strong>President,</strong><br>
                <i>Academia Română,</i><br>
                <i>România</i><br><br>

                <strong>(+) Henri Guitton,</strong><br>
                <strong>Membre de L'Institut de France</strong><br><br>

                <strong>Nobel Laureates</strong>:<br><br>

                <strong>(+) Freidrich A. Hayek,</strong><br>
                <i>Germany</i><br><br>

                <strong>(+) Jan Tinbergen,</strong><br>
                <i>The Netherlands</i><br><br>

                <strong>Ilya Prigogine,</strong><br>
                <i>Belgium</i><br><br>

                <strong>George E. Palade,</strong><br>
                <i>USA</i><br><br>
            </address>
        </div>
    </div>
</div>

<p>Mult respectate Domnule Președinte,</p>

<p>După știrile care circulă aici, în America, situația economică și financiară a României s'a înrăutățit până la punctul critic ce se poate numi „marginea râpei”. Dolarul American a ajuns la 20.000 lei, ceea ce înseamnă un val nou de inflație, dacă nu se limpezesc apele cât de curând.</p>

<p>La ultima întâlnire cu regretatul Corneliu Coposu, mai exact când mi-am luat rămas bun, mi-a spus textual: „Domnule Profesor, să nu lăsați țara să se ducă de râpă!” Glasul Domnului Coposu mă urmărește și după ce a plecat dincolo, amarât că nu a putut să vadă o altă Românie, mai bună și mai dreaptă, într'un cuvânt, un „Miracol Economic”, în care a crezut și el.</p>

<p>În amintirea lui și a celor care au căzut jertfă în așa numita „Revoluție Înscenată” de la sfârșitul anului 1989, eu tot mai cred și voiu crede până la ultima suflare că un „Miracol Economic” în țara românească mai este încă posibil, dar el nu poate veni prin sfaturi date de experții străini sau experții români care ascultă orbește recomandările.</p>

<p>O <u>Renaștere Românească</u> curată și demnă față de înaintași, în economie, finanțe, știință și arte, nu se poate ridica prin credite (împrumuturi) sau sfaturi venite din străinătate, ci numai „PRIN NOI ÎNȘINE!”, cum s'a creat Statul românesc modern. În condițiile de față, prin realizare cât mai curând a unei „Reforme Integrale” de structură, care să funcționeze imediat, să înlăture îndoiala „că nu se poate”; să deschidă ochii la fiecare cetățean, nu prin promisiuni goale, că la anul va fi mai bine, ci prin puterea exemplului viu dat de „Reforma Integrală” și ultimul cetățean să se convingă singur că merită să lucrezi cât mai mult și cât mai bine în sinceritate și onestitate totală, că așa trebuie să fie după legea nescrisă a „OMENIEI” și „conștiința de a fi român”.</p>

<p>Dar toate aceste beneficii de ordin public nu pot să devină „<u>un bun comun</u>” decât numai dacă „Reforma Integrală" a fost concepută pe baza unui plan de echilibru general stabil în economie, monetă, finanțe private și de Stat, cum și distribuția venitului național, toate laolaltă începând să funcționeze normal din ziua „D”.</p>

<p>În condițiile de față, îmi îngădui să mai încerc înca o dată a ajuta poporului din care mă trag, făcând următoarea propunere:</p>

<p>Țara românească a cheltuit atâția bani cu experții străini veniți din Apus, iar experții români, mergând în străinătate, fără a aduce prea multe rezultate cu succes pentru viața zilnică a poporului. „Statul” acesta a muls și tras în toate direcțiile, cu sau fără folos, să mai cheltuiască o mică fracțiune și cu bătrânul Rugi, că poate de data asta (când se apropie „ORA 25”, cum spunea Constantin Virgil Gheorghiu, care și el a crezut în „Miracolul Economic Românesc”, dar Cel de Sus a vrut altfel), va avea mai mult noroc!</p>

<p>Iată care este propunerea:</p>

<ol type="1">
    <li>
        <p>Să-mi îngăduiți și să mă sprijiniți ca să vin la București pentru 2 săptămâni și să vad la fața locului care este situațiunea reală și ce se poate face imediat, fără alte credite din afară, așa încât să se evite „căderea în râpă”, cu repercursiuni dureroase pentru popor și nu mai puțin pentru Dvs., care reprezentați țara. Eu nu am mijloace suplimentare ca să vin la București pe socoteală proprie.</p>

        <p>De aici apelez la Dvs. să acoperiți cheltuielile cu transportul și cazarea la București, pe 2 săptămâni. Nu mă pot deplasa la New York pentru Tarom. Eu întrebuințez de la Boston linia Swiss Air. Agenția mea în Boston este: Chestnut Hill Travel 1210 Boylston, Str. Chestnut Hill, Mass. 02167, Tel. 617-734-0600, FAX 617-734-4920.</p>

        <p>Am nevoie de un tichet Boston-București și retour Boston.</p>
    </li>
    <li>Programul de lucru: În prima săptămână să ma informez, atât cât este posibil, de cum stă situația în momentul de față, și anume vizitând diferite instituții publice și private. Voiu avea nevoie de cazare în București și, în plus, ca să pot avea acces ușor, fără pierdere de vreme, voiu avea nevoie de o Legitimație Temporară de la Președinție cu specificarea de <u>Inspector General de Economie și Finanțe</u>, cu scop de informatică.</li>
    <li>În săptămâna a 2-a să fie organizate la Cotroceni sau în altă parte trei ședințe de lucru prezidate de Dvs. sau Domnul Prim Ministru Radu Vasile. În prima ședință să fie convocați toți Miniștrii actuali sau care au servit sub Administrația Dvs. Fiecare Ministru să prezinte cel puțin cu 2 zile înainte un Memo de două pagini, în care să arate greutățile ce le întâmpină în rezolvarea problemelor de resort. Asemenea Memo-uri trebuie să le am în mână cel puțin cu 2 zile înainte de ședință, ca să știu și eu despre ce vorba.</li>
    <li>În a doua ședință să fie convocați toți Primi Miniștrii, Miniștrii în frunte cu Senatorul Ion Iliescu. Aceeași condiție să fie împlinită, de a depune un Memo cu aceeași întrebare, despre greutățile avute și de ce n'au putut rezolva cum se cuvine problemele date, Memo care trebuie să fie înaintat cel puțin cu 2 zile înainte.</li>
    <li>În a 3-a ședință să fie invitați toți șefii de partide din opoziție, cu același angajament, de a prezenta un Memo de 2 pagini în care să răspundă care sunt problemele, cum le văd ei și în ce direcție se află soluția.</li>
    <li>Să mi se îngăduie a avea convorbiri private cu experții străini, ca să aud și plângerile lor, și ce opinie au despre soluționarea problemelor în cauză.</li>
    <li>
        <p>În final să am o zi sau două ca să pot organiza o sinteză a tuturor discuțiilor avute și un program imediat de măsuri necesare, în special în Agricultură, care este Problema No. 1 în ceea ce privește prioritatea.</p>
        <p>Să avem o ședință în care să prezint Programul de „Reforma Integrală”.</p>
    </li>
</ol>

<p>Daca acceptați programul, atunci rămân mai departe să lucrez cu Domnul Prim Ministru Radu Vasile. Dacă nu se poate ajunge la un numitor comun, atunci, fără nici o supărare, mă întorc acasă la Boston unde am destul de lucru.</p>

<p>Voiu avea conștiința împăcată că mi-am împlinit datoria morală față de națiunea din care mă trag, iar pentru Dvs. voiu avea respect și recunoștința că m'ați ajutat să-mi împlinesc și acest vis.</p>

<p>Alăturat se află un exemplar din ultima lucrare: PROLEGOMENA etc.</p>

<p>Cu cele mai alese sentimente, aștept un răspuns și rămân</p>

<p class="text-right">Al Dvs. prea devotat,<br>
    <img src="/posts/politics/anghel-rugina-scrisori-catre-tara/images/signature.jpg" alt="Signature" width="25%" /><br>
    Anghel N. Rugină</p>

<p>Anexe: 1</p>

<p class="text-center small">Anghel N. Rugina * 145 Moss Hill Road * Jamaica Plain, MA 02130 * USA * Tel. (617) 524-4580</p>

<p>Descarcă documentul: <a href="/posts/politics/anghel-rugina-scrisori-catre-tara/anghel-rugina-scrisori-catre-tara.pdf" target="_blank"><u>Anghel Rugină - Scrisori către țară.pdf</u></a></p>