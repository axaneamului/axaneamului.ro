---
title: Scrisori către țară
subtitle: "Anexa III. 24 Noiembrie 1996. Scrisoare Deschisa Către Noul Președinte Emil Constantinescu: Să nu lăsăm țara să se ducă de râpă!"
# titleWithNote: true
date: 2025-06-14T06:00:00Z
year: 2025
month: 2025-06
authors:
  - anghel-rugina
categories:
  - Politică
tags:
  - Naționalism
images:
  - "images/0.jpg"
#showFirstImageInPostContent: false
featured: false
pinned: false
draft: false
---
<h2 class="text-center"><strong>The International Society for Intercommunication of New Ideas, Inc. (ISINI)</strong></h2>

<div class="container">
    <div class="row">
        <div class="col">
            <address class="small text-muted" style="line-height: 1.25 !important;">
                <strong>OFFICERS</strong><br><br>

                <strong>Edgar Ortiz,</strong><br>
                <strong>President</strong><br>
                <i>Universidad Nacional</i><br>
                <i>Autónoma de México</i><br><br>

                <strong>Ingrid H. Rima,</strong><br>
                <strong>Vice President (1),</strong><br>
                <i>Temple University,</i><br>
                <i>USA</i><br><br>

                <strong>Lazaros Houmanidis,</strong><br>
                <strong>Vice President (2),</strong><br>
                <i>University of Piraeus,</i><br>
                <i>Greece</i><br><br>

                <strong>Ronald G. Bodkin,</strong><br>
                <strong>Vice President (3),</strong><br>
                <i>University of Ottawa,</i><br>
                <i>Canada</i><br><br>

                <strong>Tomas J.F. Riha,</strong><br>
                <strong>Vice President (4),</strong><br>
                <i>University of Queensland,</i><br>
                <i>Australia</i><br><br>

                <strong>Jacob J. Krabbe,</strong><br>
                <strong>Secretary-Histrian,</strong><br>
                <i>Wageningen Agric. Univ.,</i><br>
                <i>The Netherlands</i><br><br>

                <strong>Raul Moncarz,</strong><br>
                <strong>Treasurer,</strong><br>
                <i>Florida International Univ.,</i><br>
                <i>USA</i><br>
            </address>
        </div>
        <div class="col-6 text-center align-middle" style="padding-top: 25%">
            Boston, 24 Noiembrie, 1996<br>
            <u>Scrisoare Deschisă Către Noul Președinte Emil Constantinescu</u>:<br>
            Să NU LĂSĂM ȚARA SĂ SE DUCĂ DE RÂPĂ!<br>
            Ultimul Mesaj al Regretatului Corneliu Coposu
        </div>
        <div class="col">
            <address class="small text-muted" style="line-height: 1.25 !important;">
                <strong>HONORARY MEMBERS</strong><br><br>

                <strong>Anghel N. Rugină,</strong><br>
                <strong>Honorary President-Founder,</strong><br>
                <i>Emeritus Northeastern Univ.,</i><br>
                <i>USA</i><br><br>

                <strong>M. Raymond Barre,</strong><br>
                <strong>Former Prime Minister of France</strong><br><br>

                <strong>Mihai Drăgănescu,</strong><br>
                <strong>President,</strong><br>
                <i>Academia Română,</i><br>
                <i>România</i><br><br>

                <strong>(+) Henri Guitton,</strong><br>
                <strong>Membre de L'Institut de France</strong><br><br>

                <strong>Nobel Laureates</strong>:<br><br>

                <strong>(+) Freidrich A. Hayek,</strong><br>
                <i>Germany</i><br><br>

                <strong>(+) Jan Tinbergen,</strong><br>
                <i>The Netherlands</i><br><br>

                <strong>Ilya Prigogine,</strong><br>
                <i>Belgium</i><br><br>

                <strong>George E. Palade,</strong><br>
                <i>USA</i><br><br>
            </address>
        </div>
    </div>
</div>

<p>Mult respectate Domnule Președinte Constantinescu,</p>

<p>Mai întâi dați-mi voie să vă felicit călduros pentru succesul extraordinar obținut în alegerile prezidențiale din toamna aceasta. Acum ați ajuns la punctul cel mai avansat pentru un om politic din opoziție: ați ajuns la cârma Statului Românesc, care este înca trunchiat prin dezlipirea nedreaptă și forțată a Basarabiei și Bucovinei de Nord, ca să nu uit și Sudul Dobrogei cu Insula Șerpilor.</p>

<p>Fiindcă am avut onoarea să vă cunosc personal și să schimbăm câteva gânduri din când în când, deși totdeauna la grabă, îmi îngădui să vă adresez rândurile de față în sinceritate și dorința expresă ca Dvs. să aveți succes deplin în greaua sarcină ce o asumați.</p>

<p>Și eu m'am străduit aproape de unul singur - aș putea spune „chinuit”, mai degrabă de forțe adverse - într'o luptă asemănătoare cu a Dvs. cinci ani de zile (1990 - 1995). Nu am întrebuințat metode politice socotind că neutralitatea omului de știință reprezintă și ea o poziție pe deasupra partidelor politice și deci poate avea mai multa crezare. M'am mulțumit să utilizez numai argumente științifice ca să conving pe fostul Președinte, a cărui nume nu mai e nevoie să fie menționat, pe cei trei Primi-Miniștri și conducătorii Parlamentului, că prin aplicarea unei politici monetare și fiscale la nivel de macro (adicaă global, pe toată țara), recomandată de experții străini de la Fondul Monetar Internațional și alte instituții financiare străine, nu se poate rezolva, cum se cuvine, nici una din problemele urgente economice, financiare sau sociale, fiindcă e vorba de o luptă cu morile de vânt din Don Quixote, adică o luptă pierdută cu Principiul Imposibilităților din știința economică.</p>

<p>Am urmat și sfatul regretatului Corneliu Coposu, cel dintâi om politic din opoziție, pe care l'am vizitat la el acasă încă din 1990 și apoi, de fiecare dată când am venit în țară, l'am consultat. Și el m'a îndemnat - după ce i-am explicat ideile noi de echilibru general stabil care singure pot curăța în mod legal orice urme de comunism sau neocomunism în economia românească - dacă pot, să pătrund în cercurile celor de la putere și să-i opresc ca să nu facă și mai mult rău, căci pe drumul pornit în 1990 ei pot „să ducă țara de râpă”. Asta a fost expresia lui. Și așa am și făcut. Mi-am împlinit o datorie morală, ca român și ca om de știință, să spun <u>Adevărul</u>, să dau alarma că lucrurile nu merg bine în țară și de ce problemele în cauza nu se pot rezolva cum se cuvine. Dar, în zadar! Pe ei îi interesa cum să capete cât mai multe credite din străinătate, iar nu cum să rezolve efectiv problemele date. În orice caz, ca să nu fiu acuzat că am lucrat pentru guvern, am avut grijă ca de fiecare dată când am fost la un înalt demnitar să fiu însoțit pe tot timpul întrevederii de colegul Deputat Dr. Otto Weber, care a auzit ce le-am spus.</p>

<p>Deși toată strădania mea nu s'a încheiat încă cu succes vizibil, totuși am credința nestrămutată că sămânța <u>Adevărului Științific</u>, semănată în cursurile ținute la București la ASE și Universitatea Spiru Haret, cum și conferințele ținute în diferite orașe din țară, mai devreme sau mai târziu, reprezintă arma cea mai puternică care va învinge minciuna, înșelătoria, ignoranța sau iluzia, care uneori se poate strecura chiar și în sanctuarul științei. În știința economică, politica monetară și fiscală, la nivel macro, reprezintă o asemenea iluzie științifică care acum a devenit o „plagă socială” ca să nu spun fraudă socială”.</p>

<p>Victor Hugo, în Jurnalul său, înainte de a trece dincolo, a scris drept ultimă frază: „Există un singur lucru mai tare decât toate armatele din lume și anume o idee care i-a venit timpul.”</p>

<p>Mult respectate Domnule Președinte, poate că Pronia Cerească a decis că a venit timpul pentru realizarea unui „miracol economic” în Romania ca să pună capăt la o perioadă de tranziție așa de dureroasă și nedreaptă pentru mai mult de 20 milioane de români pe care îi simt de aci, de departe, cum suferă și gem, așteptând de la Dvs. și de la guvernul nou alte zile mai bune.</p>

<p>Ziua de Duminică (ziua Domnului) 17 Noiembrie 1996 poate să rămână în istorie ca un cap de pod către victoria finală: o regăsire a tuturor românilor de-acasă, ca și din diasporă, într'o <u>Renaștere Curat Românească</u> care să înnoade firul istoric rupt în 1944 și să aducă progres în economie, cultură, știință și arte, condus de un „miracol economic”, așa cum a fost cazul și cu cealaltă Renaștere, în Apus, și nu mai puțin cu epoca de aur a lui Pericles în Atena din antichitate.</p>

<p>În cartea anexată: „Teoria și Practica Economică în Epoca de Tranziție și După” (1994) am descris în detaliu ce este de făcut și cum trebuie făcut pentru a realiza, în curs de un an sau maximum doi ani, un „miracol economic”, fără a crea alte probleme interne sau externe.</p>

<p>Vă rog insistent și elogios: nu lăsați să treacă (cum a făcut predecesorul) acest moment <u>unic în istorie</u>. Mă întreb, ce altă coroană mai luminoasă s'ar putea pune pe fruntea acestui neam oropsit de împrejurări istorice decât să fie recunoscut pe întreg globul pământesc ca deschizător de drumuri noi spre o altă lume de mâine mai bună și mai dreaptă?</p>

<p>Ce altă onoare mai înaltă i se poate acorda geniului de creație românească decât să i se recunoască întâietatea ca într'un moment de răscruce prin care trece Omenirea întreagă, acum aflată într'o criză globală, a găsit și aplicat o <u>formulă de salvare</u>: <u>Ecuația Cunoștinței Unificate</u> (Prolegomena dorită de Kant, dar aplicată în economie), formulă derivată dintr'o lumină economic nouă, care să călăuzească pe toți guvernanții din lume și să deschidă ochii la toți oamenii și toate rasele pământului <u>că este posibil</u> de realizat un regim nou politic, social și economic, unde se respectă nu numai libertățile naturale ale individului, ca și a națiunii, în democrație, dar, pentru prima dată, simultan și idealul de justiție socială de echitate în distribuția venitului național și, nu mai puțin, stabilitate monetară și financiară, nu artificială, fabricată de guvern, ci naturală, drept rezultat al funcționării normale a sistemului nou de fiecare zi.</p>

<p>Iar Dvs. sa fiți arhitectul-inginer care a condus cu succes aceasta „Great Transformation” - Mare Transformare - care va avea loc într'o singura zi „D” și va fi completată în cel mult doi ani. Nu aveți nici o grija că poporul român este gata să colaboreze cu trup și suflet, muncind din zi și până'n noapte pentru realizarea planului de stabilizare unde va primi un venit net care să facă pe fiecare a munci cât mai mult și cât ma bine. Și aceasta este și cheia progresului real.</p>

<p>Iată care este propunerea mea. Îmi dau seama cât de mult sunteți și veți fi ocupat cu probleme de organizare a unui guvern nou, dar cea mai importantă este de stabilit <u>direcția</u> către care se îndreaptă destinul neamului romanesc acum, în pragul unui mileniu nou. Iar cartea pe care o aveți în fața „Teoria și Practica” se ocupă tocmai de acest subiect.</p>

<p>Rugămintea mea la Dvs. este ca să citiți textul până la pagina 134 inclusiv, înainte de a o da să fie examinată de alți experți sau colaboratori apropiați. Am trimis un exemplar și Domnului Prim-Ministru Victor Ciorbea, o alegere excelentă.</p>

<p>Daca sunteți de acord cu soluția propusă pentru realizarea unui „miracol economic” în România, care cred că este posibil nu 95 sau 98%, ci 100%, atunci, la invitația Dvs., eu vin în țară să vă ajut ca să pregătiți și puneți în mișcare „PLANUL DE STABILIZARE GENERALĂ 1996”.</p>

<p>Pregătirea programului poate fi terminată până la 15 Februarie. Dezbaterile în Parlament să fie încheiate la 15 Martie, iar la 21 Martie 1997 LEGEA DE STABILIZARE ECONOMICĂ, MONETARĂ ȘI FINANCIARĂ să intre în acțiune. Nu e vorba de grabă, ci de a sincroniza legea cu operațiunile agrare din primăvara lui 1997. Nici o bucată de pământ să nu rămână necultivată.</p>

<p>Implorând Puterea Absolută a Binelui să vă dea sănătate, curaj, bună voie și inspirație pentru a duce la bun sfârsit sarcina primită, aștept un răspuns și rămân cu respect</p>

<p class="text-right">al Dvs. prea devotat,<br>
    Anghel N. Rugină</p>

<p>Copyrights rezervate de autor.</p>

<p>Descarcă documentul: <a href="/posts/politics/anghel-rugina-scrisori-catre-tara/anghel-rugina-scrisori-catre-tara.pdf" target="_blank"><u>Anghel Rugină - Scrisori către țară.pdf</u></a></p>