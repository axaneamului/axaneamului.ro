---
title: Scrisori către țară
subtitle: "Anexa III. 20 ianuarie 1998. Scrisoare Deschisă Către Președintele Emil Constantinescu"
# titleWithNote: true
date: 2025-06-14T09:00:00Z
year: 2025
month: 2025-06
authors:
  - anghel-rugina
categories:
  - Politică
tags:
  - Naționalism
images:
  - "images/0.jpg"
#showFirstImageInPostContent: false
featured: false
pinned: false
draft: false
---
<p>Prof. Anghel N. Rugină</p>

<p class="text-right small">145 MOSS HILL ROAD<br>
    JAMAICA PLAIN, MASS. 02130 USA<br>
    TEL. (617) 524-4580</p>

<p class="text-right">Boston, 20 Ianuarie, 1998</p>

<p>Domniei-Sale<br>
Domnului Președinte Emil Constantinescu,<br>
Republica ROMÂNIA,<br>
Palatul Cotroceni. București. ROMâNIA</p>

<p>Mult respectate Domnule Președinte,</p>

<p>Din ziarele Americane de ieri am aflat despre criza politică din România.</p>

<p>Poate că Pronia Cerească și norocul poporului român, care a suferit și suferă încă nevinovat, a făcut să vină și acest moment critic, așa ca să am prilejul de a vă oferi, încă o dată, să vă ajut a scoate țara și economia românească din groapa în care se află încă din 1990.</p>

<p>În momentul de față - aș putea spune, istoric - avem nevoie să mobilizăm toate virtuțile pe care acest popor le are, dar, din nefericire, nu au fost utilizate la optimum, înca din 1990.</p>

<p>Avem nevoie de curaj și onestitate în a privi în față toate problemele date, așa cum sunt ele fără exagerare și fără înfloriri sau iluzii deșarte, adică exact cum ne învață adevărul științific, care mai întotdeauna corespunde și cu dorințele și aspirațiile poporului de rând.</p>

<p>Problemele date arată că avem de-a face cu o criză de dezechilibru general - în unele sectoare mai mult, iar in altele mai puțin, dar, totuși, o criză generală. În mod logic, ca și empiric, avem nevoie de un <u>Program de Stabilizare Generală</u>, nu pe etape divizate în timp, ci simultan, pe toată linia, așa încât poporul să vadă cu ochii lui că binefacerile schimbării vin imediat, iar nu trâmbițate că vor veni la anul, căci în condițiile date nimeni nu mai crede în promisiuni goale.</p>

<p>Avem nevoie de optimism, cât mai mult optimism creator, sănătos, cum se spune în înțelepciunea populară „să nu umblăm după cai morți ca să le luăm potcoavele!”, adică însoțit și de spirit critic, sănătos, ce l'am moștenit de la școala moldovenească a lui Titu Maiorescu și grupul de la JUNIMEA, în frunte cu Mihai Eminescu și Ion Creangă, pe care am dorit să o văd reînviată in JUNIMEA NOUĂ, dar n'am avut norocul să găsesc ecoul cuvenit până în momentul de față.</p>

<p>Mai presus de toate, ca și strămoșii noștri, să avem credința nestrămutată în Puterea Divină a Adevărului, a Luminii și a Dreptății imanente: NIHIL SINE DEO! Cu alte cuvinte, să avem conștiința împăcată că ne-am împlinit datoria morală față de moștenirea lăsată de înaintași, și nu mai puțin față de cei mulți, care suferă, nevinovați, și se culcă seara nemâncați sau dorm în frig.</p>

<p>Eu vă rog să considerați încă o dată serviciile oferite, toată experiența și toate cunoștințele pe care am avut norocul să le strâng pe două continente, și anume pentru scopurile următoare:</p>

<ol type="1">
    <li>
        <p>Să formez un <u>Guvern pur de Tehnicieni</u> care să rezolve criza politică imediată degajată de lupta între partide, care să aibă cea mai mare porție din puterea politică.</p>
        <p>Faptul că nu am activat în lupta politică îmi va fi mai ușor dacă am încrederea Dvs. să rezolv problema unui vot de încredere în Parlament, cum și colaborarea din partea tuturor partidelor.</li>
    <li>Eu am avut ocaziunea să cunosc personal pe cei mai mulți oameni politici de la putere sau din opoziție, și acum și înainte, până la 1990. Eu mi-am păstrat cetățenia română și posed pașaport românesc cu domiciliul în străinătate (USA).</li>
    <li>
        <p>Cu invitație de la Dvs., eu vin în țară, iar în curs de 10 zile voi prezenta Parlamentului lista noilor membri din Guvern și Programul de Guvernare care se află în cartea <i>„Teoria și Practica Economică în Epoca de Tranziție și După”</i>, Editura Fundației România de Mâine (1994).</p>
        <p>Voi avea nevoie să-mi trimiteți un tichet de avion SWISSAIR comandat la Agenția Swissair din București, și anume Boston-București și București-Boston, pe numele meu, dar la agenția Chestnut Hill Travel, 1210 Boylston, Str. Chestnut Hill, MA 02167 Tel. 617-734-0600 Fax 617-734-4920.</p>
        <p>Cazare în București pentru 10 zile; dacă nu reușesc în 10 zile, mă întorc la Boston unde mă așteaptă destul lucru.</p></li>
    <li>Daca sunteți de acord, invitația să nu vina după 28 Februarie '98 căci atunci ar fi prea târziu pentru a organiza lucrările de primăvara în agricultură. Într'adevăr, fără o agricultură bine pusă la punct nu se poate realiza o relansare economică generală.</li>
    <li>Sub nici un motiv Banca Națională să nu înceapă operațiunea de liber schimb a leului pentru valuta străină, căci în condițiile date asta ar însemna o altă fațetă de dezastru, indiferent daca experții străini au recomandat asta, iar Guvernatorul actual a promis acest lucru. De când a început dezastrul financiar din Asia de Sud-Est, experții străini sunt în derută.</li>
    <li>Nu cred să avem dificultăți cu Fondul Monetar Internațional sau Banca Mondială fiindcă și conducătorii lor sunt în derută. Dimpotrivă, un experiment cu succes în Romania sau oriunde pe glob i-ar bucura, căci s'ar vedea și ei scăpați din groapa în care se află. Mă duc eu personal la Washington D.C. să vorbesc cu Domnul Michel Camdessus, cu care am corespondat mai înainte. La criza actuală nici ei nu au nici o soluție eficientă. De aici, în derută, au revizuit în jos rata de creștere economică globală pentru 1998, iar „The IMF Executive Board has submitted a resolution to the Board of Governors proposing that IMF quotas be increased by 45 percent.”, iar Congresul USA cu greu va aproba o asemenea măsura. (Vezi: IMF Survey, Vol. 27, Nr. 1, 12 Ianuarie, 1998).</li>
    <li>Nu e nevoie să se facă uz de nici un credit sau împrumut din străinătate ca să se curețe dezechilibrul general în care se află economia românească, înglodată de ineficiență și corupție.</li>
    <li>Garantez că, în curs de un an (1998), Bugetul Statului va fi echilibrat printr'o nouă reorganizare administrativă și bugetară.</li>
    <li>Garantez că, in curs de un an (1998), șomajul va fi redus la 1/3 de un procent, 1/3 % reprezentând numărul infim de mic raportat la totalul forței de muncă, și anume a celor care își schimbă locul pentru a căuta o poziție mai bună sau din alte motive.</li>
    <li>Nici o întreprindere nu va fi închisă, fără a nu se cerceta, în mod obiectiv, cauzele nerentabilității și fără a nu se consulta și populația din zona respectivă, așa, ca orice incidente, ca ca cele de la Călugăreni, să fie evitate în viitor.</li>
    <li>Sănătatea publică și educația profesională, de toate gradele, vor avea prioritate. Armata, Școala și Biserica formează o Unitate Națională. </li>
    <li>Garantez, de asemenea, că toate legile trecute prin Parlament vor fi aplicate cu strictețe și fără nici o părtinire. Se va stopa imediat întrebuințarea de Ordonanțe și se va reveni la legi constituționale. Regalitatea să se considere o problemă închisă, cel puțin pentru doi ani, așa încât toate energiile intelectuale și profesionale să fie îndreptate către realizarea unei <u>Renașteri Românești</u> întruchipate în economie, știință, arte și credința strămoșească în legea nescrisă a OMENIEI pe care trebuie să o trecem mai departe la generația care se ridică acum.</li>
</ol>

<p>Așa să ne ajute Puterea Divină, ca să împlinim aceste 12 puncte cardinale la o altă viață mai bună pentru întreaga populație românească, fără nici o discriminare politică, religioasă sau de etnie.</p>

<p>Dacă în 10 zile (1-10 Martie, 1998) nu reușesc să formez un Guvern de tehnicieni și să capăt un vot de încredere de la Parlament, atunci, fără nici o supărare sau obligație, mă întorc acasă, la Boston, având conștiința împăcată că mi-am împlinit o datorie morală față de neamul și țara de unde mă trag.</p>

<p>Alăturat se află ultimul manuscris dintr'o carte care va apare în curând în Anglia: PROLEGOMENA TO ANY FUTURE STUDY IN ECONOMICS, FINANCE AND OTHER SOCIAL SCIENCES.</p>

<p>Manuscrisul alăturat poartă un titlu care, în românește, poate fi considerat și deviza noului Guvern, așa cum îl văd eu, și anume: TIMPURI NOI, PROBLEME NOI șI IDEI NOI!</p>

<p>Cu cele mai alese sentimente de Român, vă doresc succes pe toată linia în 1998 și după. Așteptând un cuvânt de la Dvs., răman al Dvs.</p>
<p class="text-right">același prea devotat,<br>
<img src="/posts/politics/anghel-rugina-scrisori-catre-tara/images/signature.jpg" alt="Signature" width="25%" /><br>
Anghel N. Rugină</p>

<p>Anexe: 1</p>
<p>P.S. Această scrisoare poate fi dată publicității.</p>

<p>Descarcă documentul: <a href="/posts/politics/anghel-rugina-scrisori-catre-tara/anghel-rugina-scrisori-catre-tara.pdf" target="_blank"><u>Anghel Rugină - Scrisori către țară.pdf</u></a></p>