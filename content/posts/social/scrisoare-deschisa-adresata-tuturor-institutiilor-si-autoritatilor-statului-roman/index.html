---
title: Scrisoare deschisă adresată tuturor instituțiilor și autorităților statului român
date: 2022-11-08T00:00:00Z
year: 2022
month: 2022-11
authors:
  - cristina-iorga-vasiliu
categories:
  - Social
tags:
images:
featured: false
pinned: false
draft: false
<!--titleWithNote: true-->
---
<p>Sunt Cristina-Mărioara Iorga, văduva scriitorului, regizorului, etnografului, ministrului secretar de stat pentru românii de pretutindeni, profesorului, Mugurel Vasile Vasiliu cunoscut public sub numele <strong>Mugur Vasiliu, persoană grav vătămată în urma represiunilor violente ale autorităților statului din 14 iunie 1990</strong> - parte în dosarul „Mineriada” - dosar care nu se judecă nici astăzi. Suferința lui este mărturisită public în articolul <a class="text-decoration-underline" href="/posts/politics/ziua-in-care-nu-am-murit" target="_blank">ZIUA ÎN CARE NU AM MURIT sau DESFĂȘURAREA CRIMELOR GENOCID DIN 13-16 IUNIE 1990 PENTRU CARE NIMENI NU SE FACE VINOVAT PÂNĂ ASTĂZI ȘI DESCOPERIREA CELOR CARE AU TRĂDAT IDEALURILE ROMÂNILOR</a>. A suportat vătămări grave la nivelul capului. Ultima sa acțiune publică a fost în iunie 2016, <strong>când a făcut greva foamei în Piața Universității, împreună cu alte persoane vătămate în 13-15 iunie 1990, pentru redeschiderea dosarului „Mineriada”</strong> și punerea pe rol a acestuia, adresând o scrisoare deschisă președintelui României, urmând ca acest dosar, împreună cu cel al „Revoluției din 1989”, să se repună în discuție în 2017. Dosarul „Mineriada” nu a trecut de camera preliminară și în decembrie 2020 s-a reîntors la Parchetul Militar pentru refacerea cercetării penale și a rechizitoriului. O altă crimă în formulă continuată din partea Statului Român – direct răspunzător și vinovat conform legislației naționale și internaționale. În mai 2017 el a decedat în urma unui anevrism/avc, la vârsta de 52 de ani, loviturile primite afectându-i sănătatea începând chiar de atunci, din iunie 1990. <strong>Trupul său a fost depus, în semn de onoare și recunoaștere a luptei sale pentru români, românism și limba română, în cimitirul Mânăstirii „Sfinții Arhangheli Mihail și Gavril”</strong> din loc. Petru Vodă - jud. Neamț, <strong>alături de alte personalități marcante ale istoriei, culturii și credinței creștine a românilor</strong>.</p>
<p>Mugur Vasiliu a fost una din principalele voci publice care a mărturisit constant și a condamnat această agresiune genocidă din iunie 1990. Din 2009 m-am alăturat acestei lupte și eu împreună cu copiii și cei care cred în aceleași valori, eu însumi fiind martoră la nenorocirile ce s-au întâmplat atunci (eram studentă la ASE și am trăit pe pielea mea ce s-a întâmplat în dimineața de 14 iunie 1990 în Piața Romană și am auzit mulțumirile adresate de Ion Iliescu minerilor adunați în Romexpo). De urmărit linkurile: <a class="text-decoration-underline" href="https://youtu.be/zeNZn9SKWcI" target="_blank">https://youtu.be/zeNZn9SKWcI</a>, <a class="text-decoration-underline" href="https://youtu.be/B3A8RIzJIRU" target="_blank">https://youtu.be/B3A8RIzJIRU</a>, <a class="text-decoration-underline" href="https://youtu.be/r_Fdb-9M18g" target="_blank">https://youtu.be/r_Fdb-9M18g</a>, <a class="text-decoration-underline" href="https://youtu.be/HhuA6E4BLd8" target="_blank">https://youtu.be/HhuA6E4BLd8</a>, <a class="text-decoration-underline" href="https://youtu.be/15KeNcFtn5U" target="_blank">https://youtu.be/15KeNcFtn5U</a>, <a class="text-decoration-underline" href="https://youtu.be/OBuHbmnxkWA" target="_blank">https://youtu.be/OBuHbmnxkWA</a>, <a class="text-decoration-underline" href="https://epochtimes-romania.com/news/26-de-ani-de-la-mineriada-din-89-se-merge-pe-crima-ce-poate-sa-creasca-din-crima-video248399" target="_blank">https://epochtimes-romania.com/news/26-de-ani-de-la-mineriada-din-89-se-merge-pe-crima-ce-poate-sa-creasca-din-crima-video248399</a>, <a class="text-decoration-underline" href="https://m.adevarul.ro/news/eveniment/amintiri-subsolul-groazei-1_50ae30867c42d5a6639a86bd/index.html" target="_blank">https://m.adevarul.ro/news/eveniment/amintiri-subsolul-groazei-1_50ae30867c42d5a6639a86bd/index.html</a>.</p>
<p>În urma decesului, l-am înscris ca parte civilă în procesul penal „Mineriada” pe fiul nostru <strong>Nicolae Vasiliu, în vârstă acum de 11 ani</strong>. Am fost în audiență, am protestat public și am făcut memorii la toate instituțiile statului, de la președinție, prim-ministru, ministere, până la Parchet, pentru a fi chemată în audiență pentru reluarea procesului penal „Mineriada”, pe de o parte, pentru recunoașterea jertfei celor care au suferit sau au murit în urma incidentelor din 13-15 iunie 1990, prin acordarea unui titlu onorific, și pe de altă parte, pentru ca și succesorii celor care au luptat și au murit pentru libertatea și demnitatea poporului român în acele zile, să fie consolați cu o indemnizație reparatorie. Nu mi s-a răspuns sau am fost redirecționată de la o instituție la alta.</p>
<p>Am propus și la secretariatul de stat pentru drepturile celor care au luptat împotriva comunismului, ca fiind prim inițiator de act normativ în acest sens, să fie introduși în legea cu compensațiile/indemnizațiile și succesorii (măcar succesorii acelora care se află pe listele de la Parchet), ai celor care au suferit în iunie 1990 și nu și-au văzut <strong>nici dreptatea, nici considerația în ultimii 32 de ani</strong>. Ulterior, acestui secretariat i s-a ridicat această competență.</p>
<p>Știți bine, sau nu știți, că cca. 500 dintre victime au decedat între timp, dintre cei cunoscuți. Eu știu, pentru că în fiecare an, pe 13 iunie, împreună cu Patriarhia Română, noi cei care mai suntem în viață, le facem pomenire tuturor martirilor mineriadei trecuți la Domnul, cunoscuți sau necunoscuți, în Piața Universității. Toți au decedat în urma complicațiilor cauzate de agresiunile fizice și psihice de atunci, majoritatea nemaiputând să-și asigure un trai decent, fiind inapți total sau parțial de muncă. <strong>Situația celor în viață este foarte critică pentru că mulți sunt bolnavi, bătrâni și săraci, neputând să beneficieze de tratamente medicale, etc.</strong></p>
<p><strong>Trebuie să faceți, de urgență, această reparație morală.</strong> Atât pentru cei care încă mai sunt în viață, cât și pentru succesorii acelora care au murit în urma afecțiunilor grave provocate de violențele regimului neocomunist instaurat în ’90. Cei care au suferit în acele zile mor și acum când eu scriu aceste rânduri, și mâine, și poimâine… și <strong>o lege care să recunoască și să răsplatească jertfa acelor români care au suferit și au murit pentru libertatea Neamului, este absolut necesară</strong>.</p>
<p class="fw-bold">Idealurile noastre au fost înăbușite în sânge în 13-15 iunie 1990!!!</p>
<p>Drept urmare propun o motivație și un proiect de lege cu principalele cerințe, în numele tuturor celor care au suferit în 13-15 iunie 1990, prin care să se acorde titlul de „<strong class="text-decoration-underline">Luptător împotriva instaurării prin violență a regimurilor politice în România - iunie 1990</strong>”<strong>, și a unui sprijin material pentru toți cei care au avut și au de suferit, de pe urma violențelor din 13-15 iunie 1990. În cazul celor care nu mai sunt în viață ca urmare a leziunilor fizice căpătate în zilele de groază ale mineriadei, să se acorde titlul postmortem decedatului, și o compensație materială familiei/succesorilor, pentru daunele morale și materiale provocate de pierderea unui membru al familiei</strong>.</p>
<p><strong class="text-decoration-underline">Ziua de 13 iunie să se declare ziua „Luptătorilor împotriva instaurării prin violență a regimurilor politice în România”</strong><strong>, zi în care să se comemoreze eroii și martirii mineriadei din 13-15 iunie 1990!</strong></p>
<p class="fw-bold">Așa să ne ajute Dumnezeu! Glorie martirilor români!</p>
<p>București, 03 noiembrie 2022</p>
<p>Datele de contact: str. Paraschivescu, nr. 3, București, Sector 5, email: lali.consult@yahoo.com, tel: 0730.367.375</p>
<p>Nr. MVV52/03.11.2022</p>